

==================================================================================================================

Page:1

Niyethulelwa  WuPhiko lukaHulumeni Kwezokuxhumana Nokudluliswa Kolwazi (GCIS) Niyethulelwa  WuPhiko lukaHulumeni Kwezokuxhumana Nokudluliswa Kolwazi (GCIS)
  English/isiZulu
 English/isiZuluALSO AVAILABLE ON:ELAMAHHALA ALITHENGISWA Iwebhusayithi: www.gcis.gov.zawww.vukuzenzele.gov.zaUkuze ufunde iVuk’uzenzele thola iGOVAPP  ku:Bheka u-SA Government kuGoogle playstore noma ku-appstore Vuk'uzenzele @VukuzenzeleNews UNGASITHINTA LAPHA Tshedimosetso House: 1035 cnr Frances Baard and Festival streets, Hatfield, Pretoria, 0083 I-imeyili: vukuzenzele@gcis.gov.za
Ucingo: (+27) 12 473 0103Ndasa 2022 Ushicilelo 1Ndasa 2022 Ushicilelo 1Vuk’uzenzeleEzempilo • Ezokuthuthukiswa Kwezindawo Zasemakhaya • Ezemisebenzi • Ezokuphepha Nokuvikeleka • EzemfundoI-SoNA yangowezi-2022: Senza ngcono izimpilo kanye nendlela yabantu yokuziphilisaUhulumeni uzimisele ekubekeni abantu phambili, futhi uzinike izinsuku eziyi-100 ukuphothula uhlelo olubandakanya yonke imikhakha yomphakathi ekukhulisweni komnotho waseNingizimu Afrika, ukwakha amathuba omsebenzi kanye nokulwa nendlala.
Lokhu kugcizelelwe nguMongameli u-Cyril Ramaphosa eNkulumweni yakhe Echaza Ngesimo Sezwe yangowezi-2022.
“Lo msebenzi uzokwakhela phezu kwesisekelo soHlelo Lokwakhiwa Kabusha kanye Nokuvuselelwa Komnotho, olulokhu luwuhlelo olujwayelekile lokwakhiwa kabusha komnotho,” kusho yena.
UMongameli uthe uhulumeni ukubeka eqhulwini ukunqoba Isifo sobhubhane lwegciwane leCorona (iCOVID-19), ukwakhiwa kwengqalasizinda, ukwenyuswa komkhiqizo walapha ekhaya, ukwakhiwa kwamathuba omsebenzi kanye nokubhekana nezinkinga zokuntuleka kwamandla kagesi awenele.
“Uma ikhona into eyodwa  esingavumelana ngayo, ngukuthi isimo samanje – sobubha, ukwentuleka kwamathuba omsebenzi kanye nokungalingani – akuvumelekile futhi akugcineki.” Ukwakhiwa kwamathuba omsebenzi“Ngonyaka owedlule, ukuntuleka kwamathuba omsebenzi kwenyuka kwaze kwafika ezingeni elingakaze libonwe lama-34.9% kwikota yesithathu, emva kokukhahlamezeka komnotho ngenxa yeCOVID-19.
“Sonke siyazi ukuthi uhulumeni akawakhi amathuba  omsebenzi. Amabhizinisi yiwona akha amathuba omsebenzi. Umsebenzi osemqoka kahulumeni ngukwakha izimo ezizokwenza ukuthi umkhakha ozimele – yomibili omkhulu kanye nomncane – ibonakale ikhule, ifinyelele kwimakethe entsha, ikhiqize izimpahla ezintsha, futhi iqashe abantu abaningi,” kusho yena.
Babalelwa kuma-80% abantu abaqashiwe abasebenzela umkhakha ozimele.
UMongameli uthe uhulumeni wethule uhlelo oluqinisekisiwe lwemali-mboleko olusha ukuze lusize amabhizinisi ukuthi avuseleleke.
UHlelo lukaMongameli  Lokusungulwa Kwamathuba Omsebenzi, oseluseke amathuba omsebenzi angaphezu kwezi-850 000, luzoqhutshelwa phambili. Iningi labazuzile kulolu hlelo bekungabantu abasha; kanti abangaphezulu kwama-60% bekungabesifazane.
Lolu hlelo lukamongameli lokusungulwa kwamathuba omsebenzi luzovumela uMnyango Wezasekhaya ukuthi uqashe abantu abasha abangasebenzi abayizi10 000 ukuze bakwazi ukufaka imininingwane engamaphepha kubuchwepheshe bedijithali, futhi Isikhwama Sesibonelelo Somphakathi Sabangasebenzi sizokwakha amanye amathuba omsebenzi ayizi-50 000.  UMnyango Wezemfundo Ephakeme kanye Nokuqeqeshwa uzofaka abafundi abayizi-10 000 abathole iziqu zasemakolishi angama-TVET abafundele imisebenzi yezandla ezindaweni zokuqeqeshelwa ukusebenza kusukela ngoMbasa kowezi2022.  Inkundla iSAYouth.mobi  esiza abantu abasha abafuna amathuba omsebenzi ukuze bafinyelele emathubeni nasekwesekweni manje inabantu abasha abangaphezu kwezigidi ezi-2.3 asebebhalisile kuyona.
Abangaphezu kwezi-600 000 babo sebefakiwe emathubeni omsebenzi.
“Inhlangano Yabantu Abasha Kuzwelonke evuselelwe izonxenxa iqembu labantu abasha abayizi-50 000 ngonyaka ozayo [wezi-2023], idale amathuba omsebenzi abantu abasha ukuze babe negalelo emiphakathini yabo, bathuthukise amakhono abo futhi bakhulise amathuba abo okuqasheka.” ISibonelelo se-SRD siyaqhubekaIsibonelelo Soxhaso Lomphakathi Sabakhahlanyezwe yiCOVID-19 (i-SRD), esesisize abantu abangasebenzi abangaphezu kwezigidi eziyi-10, seselulelwe isikhathi esingangonyaka – kuze kube nguNdasa 2023.
Ngaphezu kwalokhu, uhulumeni kanye nalabo asebenzisana nabo bazobheka izindlela zokuqhubeka Ikhasi le-10Uhlelo lwe-Telkom lwezifukameli luqhuba izisombululo ze-ICT Iqhubeka ekhasini lesi-2Ikhasi lesi-8-9

==================================================================================================================

Page:2

Vuk’uzenzele2Ndasa 2022  Ushicilelo 1nokuseka abantu ngosizo lwezezimali ngendlela ekhonekayo ezweni isikhathi esithe ukweluleka.
Ukufinyelela kumhlabaUhulumeni uyaqhubeka loguquko kwezomhlaba futhi kulindeleke ukugunyazwa Komthethosivivinywa Wokubuyiselwa Komhlaba.
Ukusungulwa kwe-Ejensi Yezolimo kanye Noku thuthukiswa Koguquko Kwezomhlaba kuzophinde kuphothulwe kulo nyaka.
“UMnyango Wezemise benzi Kahulumeni kanye Nengqalasizinda uzophuthula ukudluliselwa kwamahektha ayizi-14 000 zomhlaba kahulumeni kwi-Ejensi Yokuthuthukiswa Kwezi ndlu,” kusho uMongameli.
Wengeze ngokuthi kuno mhlaba owanele ongalimeka ukusekela izigidi zabalimi abancane abafuya izinkukhu, imfuyo, izithelo kanye  nezitshalo.
Kwamanje, abalimi abangaphezulu kwezi-100 000 bathole amavawusha okwandisa imikhiqizo yabo futhi lolu hlelo luzonwetshwa ukuze lufinyelele kubalimi abaningi.
Inkohlakalo kanye nobugebenguKusukela ekusungulweni kweKhomishana Ephenya ngokuQhwagwa Kwamandla oMbuso, ukuya ekuphenyweni mayelana nezinkontileka zokuthengwa kwezimpahla ezihambisana neCOVID-19, uMongameli uRamaphosa wenza konke okusemandleni ukuvundulula aqede inkohlakalo.
“Awukho namunye umzamo wethu oyakuphumelela ekufukuleni umnotho wethu uma singasisusi lesi sihlava esibi senkohlakalo manje futhi unomphela,” kusho uMongameli.
Ungakashayi umhla zingama-30 kuNhlangulana, uMongameli uzokwethula  uhlelo-kusebenza lokubhekana nezincomo zeKhomishana.
Uchaze wathi ama-ejensi kahulumeni ahlukahlukene abesebenza ngokubambisana ukuveza obala izigilamkhuba, bazijezise, futhi bazikhokhise imali yoMbuso eyebiwe.
Ezokuphepha kanye nokuvikela zizoqiniswa ngokuthi kuqashwe amaphoyisa ayizi12 000 kanye nokusungulwa kabusha kwamaforamu amaphoyisa omphakathi.
 Ukulwisana ne-GBVFUhulumeni uzophinde asebenze ngokuzikhandla ukulwisana Nodlame Olubhekiswe Kwabobulili Obuthile kanye Nokubulawa Kwabesifazane (i-GBVF) kulo nyaka, ngokuqaliswa ngokusemthethweni kweQhingasu Lohlelo Lukazwelonke mayelana ne-GBVF.
Imithetho emithathu emisha isivele iyasebenza njengamanje ukuqinisa  ubulungiswa kubugebengu kanye nokweseka labo abasindile. “Ukuqaliswa ngokusemthethweni kwalo mthetho kuzohambisana nokuqinisekisa ukuthi amacala ashushiswa ngokufanele, ukuthi labo abasindile bavikelekile futhi nokuthi ziningi izindlela ezisebenza kahle ezinganqanda lolu dlame.”  Owodwa wemithetho emisha uMongameli uRamaphosa abekhuluma ngawo uMthetho Ochitshiyelwe Wobugebengu kanye Nezindaba Ezihlobene nawo ovikela abantu ababuthakathaka ekubeni yizisulu kabili. Lo Mthetho uvumela izinkantolo ukuba ziqoke abalamuli abazosetshenziswa lapho ingane encane, umuntu okhubazekile noma umuntu omdala ehlolwa lapho kuqhubeka icala.
UMongameli ubephinde ebhekise eMthethweni Ochitshiyelwe Womthetho Wobugebengu (Amacala Ocansi kanye Nezindaba  Ezihlobene nawo) ovimbela ukunukubezwa ngokocansi kanye nokuheha ngokocansi abantu abakhubazekile ngokomqondo. Lo mthetho uthi ukunukubezwa ngokocansi okwenziwa kubantu abakhubazeke ngokwengqondo kumele kuqoshwe ku-Rejista Kazwelonke Yabahlukumezi Bezocansi.
Umthetho Ochitshiyelwe Wodlame Lwasekhaya ubhe kelela ezinye zezingqinamba ebudlelwaneni basekhaya obunodlame. Umthetho uvumela inqubo yokuthola imiyalelo yokuvikelwa, futhi wengeza izimo lapho kungafakwa khona isicelo somyalelo wokuvikelwa.
UMongameli uRamaphosa uthe lo Mthetho uphinde uvikele abantu abadala kuzo zonke izinhlobo zodlame lwasekhaya, futhi uvumela abamangali ukuthi bafake izicelo zokuvikelwa kuinthanethi, ukuze bonge isikhathi kanye nezindleko zokuhamba.
Isuka ekhasini loku-1Ukuqedwa Kwesimo Senhlekelele Kuzwelonke kusondele eNingizimu AfrikaUMongameli u-Cyril Ramaphosa usanda kumemezela enkulumweni yakhe Echaza Ngesimo Sezwe yowezi-2022 (i-SoNA) ukuthi uhulumeni uhlela ukuqeda Isimo Senhlekelele Kuzwelonke njengoba izwe lingena esigabeni esisha sokulawu lwa kwesifo sobhubhane segciwane leCorona (iCOVID-19).
“Kuyinhloso yethu ukuqeda Isimo Senhlekelele Kuzwelonke ngokushesha uma nje sesiqedele ezinye izinyathelo ngaphansi koMthetho Wezempilo Kuzwelonke kanye neminye imithetho yokunqanda lolu bhubhane," kusho uMongameli. Mhla ziyi-15 kuNdasa 2020, uMongameli u-Ramaphosa wamemezela Isimo Senhlekelele Sikazwelonke ngokoMthetho Wokulawulwa Kwenhle kelele futhi wamemezela inqwaba yezinyathelo zokunqanda ukubheduka kweCOVID-19.
UMongameli u-Ramaphosa uthe cishe yonke imikhawulo yemisebenzi yezomnotho nezenhlalakahle isivele ixegisiwe, lokhu kuyabongeka kakhulu ngenxa yohlelo lokukhishwa ngempumelelo komgomo.
Ukhumbuze izakhamuzi ukuthi imigomo iyindlela engcono kakhulu yokuzivikela ekuguleni, ukufa kanye neCOVID-19, esibulale abantu abacishe babalelwe kwizi-100 000 lapha ezweni lakithi.
“Bengihlala ngisho ngokwami ukuthi, ukube angizange ngigonywe, ngoZibandlela lapho ngesuleleka ngeCOVID-19, mhlawumbe ngabe angimile lapha,” esika kwelijikayo.
UMongameli uzinike isikhathi sokunxusa abantu baseNingizimu Afrika ukuthi bathathe umgomo osindisa impilo futhi baqhubeke nokulandela izinyathelo eziyisisekelo sezempilo futhi bahlale beqaphile.
“Sizokwazi ukuqhubeka nempilo yethu, ngisho naleli gciwane liphakathi kwethu,” usho kanje,  wengeza ngokuthi lolu bhubhane selubhebhethekise uqhekeko phakathi kwalabo abasebenzayo kanye nabangasebenzi.
Isikhwama Sobumbano UMongameli uRamaphosa umemezele ukuthi Isikhwama Sobumbano siqoqe izigidigidi ezi3.4 zamarandi kubantu baseNingizimu Afrika kanye nasezinkampanini ezingaphezu kwezi300 000, ngesikhathi abantu abangaphezu kwama-400 kanye nezinkampani eziyi100 bezinikele ngesikhathi nemisebenzi yabo.
“Lesi sikhwama sidlale indima esemqoka ekwesekeni indlela yezempilo kuzwelonke yokubhekana kanye nokunciphisa inkinga yabantu ebibhekene nezwe lethu kanye nabantu  bakithi.”Ubonge wonke umuntu ofake isandla kulesi sikhwama, okuhlanganisa namaLungu ePhalamende kanye nezinye izinhlelo zokweseka labo abakhahlanyezwe yilolu bhubhane.
UMongameli uphinde wethulela isigqoko inqwaba yabasebenzi bezokunakekelwa kwempilo kanye nabasebenzi abahamba phambili abadlala indima esemqoka ekulwisaneni neCOVID-19.
“Isizwe sinesikweletu esikhulu sokubonga kubasebenzi bezempilo abazinikele kanye nakwabanye abasebenzi abasebenza phambili ababeka impilo yabo engcupheni ukuze banakekele abagulayo nababuthakathaka ngalesi sikhathi,” kusho yena. – SAnews.gov.zaTel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001 Acting Head of Editorial and Production Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.za Writers More MatshedisoSilusapho NyandaGraphic Designers  Tendai Gonese  | Benny KubjanaProduction AssistantsJauhara Khan | Sebastion Palmer Language Practitioners Nomgcibelo Motha  | Boitumelo PhalatseThandolunye Magudulela | Sizwe Ziqubuis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001 Acting Head of Editorial and Production Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.za Writers More MatshedisoSilusapho NyandaGraphic Designers  Tendai Gonese  | Benny KubjanaProduction AssistantsJauhara Khan | Sebastion Palmer Language Practitioners Nomgcibelo Motha  | Boitumelo PhalatseThandolunye Magudulela | Sizwe Ziqubuis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:
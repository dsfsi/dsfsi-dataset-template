

==================================================================================================================

Page:1

O e tlisetswa ke Dikgokahano tsa Mmuso (GCIS)English/Sesotho O e tlisetswa ke Dikgokahano tsa Mmuso (GCIS)English/SesothoALSO AVAILABLE ON:VUK’UZENZELE  KE MAHALA, HA E REKISWE Diwebosaete: www.gcis.gov.zawww.vukuzenzele.gov.zaHo bala Vuk'uzenzele  fumana epe ya GOVAPP ho:Batla SA Government ho Google playstore kapa ho appstore Vuk'uzenzele @VukuzenzeleNews IKOPANYE LE RONA HOTshedimosetso House: 1035 cnr Frances Baard and Festival streets, Hatfield, Pretoria, 0083 Imeile: vukuzenzele@gcis.gov.za
Mohala: (+27) 12 473 0103 Tlhakubele 2022 Kgatiso 1 Tlhakubele 2022 Kgatiso 1Vuk’uzenzeleBophelo bo Botle • Ntshetsopele ya Dibaka tsa Mahae • Mesebetsi • Polokeho le Tshireletso • Thuto SoNA ya selemo sa 2022: Ho Ntlafatsa Maphelo le BoiphedisoMmuso o etsa boitlamo ba ho tsotella batho ho feta tsohle, mme o iphile nako ya matsatsi a 100 a ho phetha moralo o amang makala ohle a setjhaba ho hodiseng moruo wa Afrika Borwa, ho thea mesebetsi le ho lwantsha tlala.
Ntlha ena e ile ya toboketswa ke Mopresidente Cyril Rama phosa Puong ya hae ya Boemo ba Naha ya selemo sa 2022.
“Mosebetsi ona o tla tswela pele hodima motheo wa Moralo wa Kahobotjha le Tsosoloso ya Moruo, oo e ntseng e le lenaneo la rona la ka mehla la ho aha moruo wa rona botjha,” o boletse jwalo.
Ha a bua le setjhaba, Mopresidente o itse merero e itlhommeng ka pele ya mmuso ke ho hlola sewa sa Lefu la Khorona (COVID-19), ho aha metheo ya tshebetso ya moruo, ho phahamisa tlhahiso ya ka hara naha, ho thea mesebetsi le ho sebetsana le mathata a maholo a motlakase.
“Haeba ho ena le ntho e le nngwe eo bohle re dumella nang ka yona, ke hore maemo a renang ha jwale – a bofutsa na bo matla, tlhokeho ya mesebetsi le ho se lekalekane – ha a amohelehe, hape ha a na mokoka.”  Tlhahiso ya mesebetsiNgwahola kotareng ya boraro, sekgahla sa tlhokeho ya mesebetsi se fihleletse boemo bo hodimo ka ho fetisisa bo kileng ba tlalewa, moo 34.9% ya batho e ileng ya hloka mesebetsi, e le ka lebaka la mathata a ditjhelete a bakilweng ke COVID-19.“Bohle re a tseba hore mmuso ha o thehe mesebetsi.
Lekala la kgwebo ke lona le hlahisang mesebetsi. Mosebetsi wa mantlha wa mmuso ke wa ho etsa maemo a tla thusa lekala la poraefete – boemong ba makala a maholo le a manyenyane – ho bitoha, ho hola, ho fumana mebaraka e metjha, ho hlahisa dihlahiswa tse ntjha, le ho hira palo e eketsehileng ya basebetsi,” o itsatso.
Karolo e ka etsang 80% ya basebetsi e sebetsa lekaleng la  poraefete.
Mopresidente o itse mmuso o tla hlahisa sekema se setjha sa netefaletso ya kadimo ya ditjhelete ho thusa lekala la dikgwebo tse nyenyane ho boela di phahama.
Lenaneo la Mopresidente la Kgothaletso ya Ho Thewa ha Mesebetsi (PESP), le seng le ntse le tsheheditse menyetla ya mesebetsi e 850 000, le tla hodiswa. Bongata ba batho ba unneng molemo ho lona e bile batho ba batjha; hape karolo e etsang 60% e bile basadi.
Lenaneo lena la ho ngoka mesebetsi le tla thusa Lefapha la tsa Lehae ho thaotha batjha ba 10 000 ba sa sebetseng bakeng la ho kenya direkoto tse pampiring tsa lefapha dikhomphuteng, mme Letlole la Setjhaba la Mesebetsi (SEF) le tla thea menyetla e meng hape ya mesebetsi e 50 000. Lefapha la Thuto e Phahameng le Thupelo le tla kenya mesebetsing batjha ba sa sebetseng ba 10 000 ba nang le mangolo a tekgniki le thuto le thupelo ya mosebetsi (TVET) ho tloha ka kgwedi ya Mmesa selemong sa 2022.
Polatefomo ya SAYouth.mobi , eo e thusang batjha ba batlang mesebetsi ho fumana menyetla eo, le ho ba tshehetsa, jwale e se e na le batjha ba dimilione tse 2.3 ba ingodisitseng. Ba ka hodimo ho  600 000 ba bona ba se ba ntse ba kentswe mesebetsing.
“Tshebeletso e ntjhafadi tsweng ya Batjha ya Naha e tla thaotha sehlopha sa yona sa pele sa batjha ba yona ba 50 000 selemong se tlang sa 2023, e le ho fumantsha batjha menyetla ya ho ba le seabo metseng ya habo bona, ho ntlafatsa boitsebelo ba bona le ho eketsa menyetla ya bona ya ho ka sebetsa.”Diphallelo tsa SRD di tswela peleDiphallelo tsa COVID-19 tsa Kimollo ya Setjhaba (SRD), tse seng di thusitse batho ba sa sebetseng ba fetang dimilione tse 10, di ekeleditswe nako ya selemo se seng hape – ho fihlela ka kgwedi ya Tlhakubele selemong sa 2023.
Ka hodima mona, mmuso le balekane ba ona ba tla leka ho fumana mekgwa ya ho tswela pele ho tshehetsa batho ba imetsweng ke mathata a ho hloka tjhelete ka mokgwa oo naha e tla o kgona bakeng sa nako e telele.
Leqephe 10Lenaneo la Telkom la bohodisi le potlakisa ditharollo tsa ICT E tswella pele leqepheng la 2 Leqephe 8-9

==================================================================================================================

Page:2

Vuk’uzenzele2Tlhakubele 2022 Kgatiso 1Phumantsho ya mobuMmuso o tswela pele ka diphetoho tsa mobu mme o lebeletse ka thahasello ho ananelwa ha Bili ya ho Amo huwa ha Mobu. Ho thewa ha Lekala la Ntshetsopele ya Temo le Diphetoho tsa Mobu le hona ho tla phethwa selemong sena.
“Lefapha la Mesebetsi ya Setjhaba le Metheo ya Tshe betso ya Moruo le tla phetha ho neheletswa ha dihektara tse 14 000 tsa mobu o matsohong a mmuso ho Lekala la Ntshetsopele ya Matlo a Bodulo,” Mopresidente o itsatso.
O ekeditse ka ho re ho na le mobu o anetseng wa temo malebana le ho tshehetsa dimilione tsa balemi ba banyenyane tlhahisong ya bommaditshibana, mehlape, ditholwana le meroho.
Hona jwale, balemi ba fetang 100 000 ba se ba fumantshitswe divoutjhara tsa ho kenya letsoho malebana le ho atolla tlhahiso ya bona, mme lenaneo lena le tla atoloswa hore le fihlelle ho balemi ba bangata.
Bobodu le ditlolo tsa molaoHo tloha ho theweng ha Khomishene ya Dipatlisiso Ho hulweng ha Mmuso ka Nko, ho isa diphuputsong tsa dikontraka tsa theko ya thepa e amanang le COVID-19, Mopresidente Ramaphosa o lomahantse meno mosebetsing wa ho fedisa bobodu.
 “Ha ho matsapa a rona a ho tsosolosa moruo a tla atleha haeba re sa lwantshe sewa sena sa bobodu ka bonnete,” Mopresidente o boletse jwalo.
Pele ho letsatsi la  30 Phuptjane, o tla teka moralo wa tshebetso o arabelang ditshisinyo tsa Khomishene.
O hlalositse hore makala  a fapafapaneng a mmuso a sebetsa mmoho ho tshwantsha disenyi, le ho di fumantsha kotlo, le ho fumana puseletso ya ditjhelete tsa Mmuso tse tlatlapilweng.
Polokeho le tshireletso di tla matlafatswa ka ho hirwa ha mapolesa a 12 000 le ho theha botjha diforamo tse kopanyang sepolesa le setjhaba (di-CPF).
 Twantsho ya GBVF Mmuso o tla tswela pele ho matlafatsa ntwa kgahlanong le Dikgoka tse Amanang le Bong le Polao ya ba Batshehadi (GBVF) selemong sena ka ho phethahatsa Moralo wa Leano la Naha le malebana le GBVF.
Melao e meraro e metjha e se e ntse e le tshebetsong ya ho matlafatsa sistimi ya ho lwantsha ditlolo tsa molao le ho phethahatswa ha toka le tshehetso ya mahlatsipa.
“Ho phethahatswa ha melao ena ho tla ba le thuso e kgolo ho netefatseng hore  dinyewe di tjhotjhiswa ka katleho, le hore mahlatsipa a tshireletsehe le hore ho be le mekgwa ya thibelo ya ditlolo tsa molao e sebetsang hantle le ho feta.”O mong wa melao eo Mopresidente Ramaphosa a buang ka yona ke Molao o Lokisitsweng wa Ditlolo tsa Molao le Ditaba tse Ama nang le Tsona o tshireletsang ba fokolang diketsong tsa ho boela ba etswa diphofu.
Molao ona o dumella hore makgotla a dinyewe a kgethe bonamoledi boo ka bona ngwana e monyenyane dilemong, le motho ya nang le bokowa kapa motho ya seng a hodile a ka hlahlojwa tsamaisong ya ditshebeletso tsa toka.
Mopresidente o ne a boetse a bua ka Molao o motjha o Lokisitsweng wa Ditlolo tsa Molao (Ditlolo tsa Molao tsa Thobalano le Ditaba tse Amanang le Tsona) o thibelang ho qaphatswa ka motabo le ho nyalwa ha batho ba nang le bokowa ba  kelello. Molao ona o boetse o bolela hore ditlolo tsa molao tsa thobalano kgahlanong le batho ba nang le bokowa ba kelello di tlameha ho tlalewa Rejistareng ya Naha ya Batlodi ba Molao wa Thobalano.
Molao o Lokisitsweng wa Dikgoka tsa ka Malapeng o shebane le tse ding tsa ditharahano tse hlahellang dikamanong tse nang le dikgoka tsa ka malapeng.
Molao ona o dumellana le tshebetso ya ho fumanwa ha taelo ya tshireletso, hape o atolotse maemo ao taelo ya tshireletso e ka kopuwang tlasa ona.
Mopresidente Ramaphosa o itse Molao ona o boetse o tshireletsa batho ba seng ba hodile kgahlanong le mefuta yohle ya dikgoka tsa ka malapeng, hape o dumella hore baqosi ba etse dikopo tsa taelo ya tshireletso ka mokgwa wa inthanete, molemong wa ho ba baballela nako le ditshenyehelo tsa maeto.
E tswella pele ho tswa ho leqephe la 1Ho emiswa ha Boemo ba Koduwa ho se ho le haufi bakeng sa Afrika BorwaMopresidente  Cyril Ramaphosa o sa tswa phatlalatsa Puong ya hae ya Boemo ba Naha ya selemo sa 2022 (SoNA) hore mmuso o rera ho suthisa boemo ba Naha ba Koduwa nakong ena naha e kenang mohatong o motjha wa taolo ya sewa sa lefu la Kokwanahloko ya Khorona (COVID-19).
“Ke maikemisetso a rona ho emisa Boemo ba Naha ba Koduwa hanghang ha re se re phethile mehato e meng e tlasa Molao wa Naha wa Bophelo le melao e meng e reretsweng ho kgina sewa sena,” ho boletse Mopresidente.
Mohla la 15 Tlhakubele selemong sa 2020, Mopresidente Ramaphosa o ne a phatlalatse Boemo ba Naha ba Koduwa ho latela Molao wa Taolo ya Koduwa, a ba a phatlalatsa mefutafuta ya mehato ya ho kgina ho qhoma ha sewa sa COVID19.
Mopresidente Ramaphosa o itse e batla e le tsohle dithibelo tse amang tshebetso ya moruo le diketsahalo tse amang setjhaba e seng e emisitswe, mme ho lebohuwa lenaneo la ho thakgolwa ha kentelo.
O hopoditse baahi hore kentelo ke mokgwa o molemo ka ho fetisisa wa ho itshireletsa kgahlanong le ho kula, lefu le COVID-19, e seng e nkileng maphelo  a batlang a etsa 100 000 ka hara naha.
“Ke hlola ke hlahisitse maikutlo a ka ke re, hoja ke ne ke eso ka ke entwa, ka kgwedi ya Tshitwe ngwahola ha ke ne ke tshwaetswa ke COVID19, mohlomong nka be ke sa ema mona hona jwale,” o itsatso.
Mopresidente o nkile monyetla wa ho kgothaletsa Maafrika Borwa ho iphumanela ente ena e pholosang bophelo le hore a tswele pele ho phetha mehato ya mantlha ya bophelo bo botle le ho dula a le sedi ka dinako tsohle.
“Re tla kgona ho tswela pele ka maphelo a rona, le ha re ntse re na le kokwa nahloko ena mehopolong  ya rona,” o boletse jwalo, a boetse a eketsa hore sewa sena se mpefaditse phapang e pakeng tsa ba sebetsang le bao ba hlokang mesebetsi.
Letlole la MahatammohoMopresidente Ramaphosa o phatlaladitse hore Letlole la Mahatammoho le bokeletse dibilione tse 3.4 tsa diranta ho tswa ho Maafrika Borwa a fetang 300 000 le dikhampani, ha batho ba fetang 400 le dikhampani tse 100 ba ile ba ithaopela ho nyehela ka nako ya bona le ditshebeletso.
“Letlole lena le phethahaditse tema ya bohlokwahlokwa ka ho tshehetsa karabelo ya naha  ya bophelo bo botle le ho fokotsa mathata a setjhaba a ileng a tjamela naha ya rona le batho ba habo rona.”O lebohile bohle ba kentseng letsoho letloleng lena, ho kenyeletswa ditho tse ding tsa Palamente, esita le diketso tse ding tse etseditsweng ho tshehetsa batho ba anngweng ke sewa sena.
Mopresidentse o boetse a thoholetsa basebetsi ba bangata ba tlhokomelo ya bophelo le ba moleng o ka pele ba etsang tema ya bohlokwa ntweng ya COVID-19.
“Naha ya rona e ke ke ya leboha ka ho anetseng basebetsi ba ikitlaetsang ba bophelo bo botle le basebetsi ba bang ba moleng o ka pele ba behang maphelo a bona kotsing ka ho hlokomela ba kulang le ba fokolang nakong ena,” o itsatso. – SAnews.gov.zaTel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001 Acting Head of Editorial and Production Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.za Writers More MatshedisoSilusapho NyandaGraphic Designers  Tendai Gonese  | Benny KubjanaProduction AssistantsJauhara Khan | Sebastion Palmer Language Practitioners Nomgcibelo Motha  | Boitumelo PhalatseThandolunye Magudulela | Sizwe Ziqubuis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001 Acting Head of Editorial and Production Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.za Writers More MatshedisoSilusapho NyandaGraphic Designers  Tendai Gonese  | Benny KubjanaProduction AssistantsJauhara Khan | Sebastion Palmer Language Practitioners Nomgcibelo Motha  | Boitumelo PhalatseThandolunye Magudulela | Sizwe Ziqubuis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:
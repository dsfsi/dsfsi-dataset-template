

==================================================================================================================

Page:1

Ikhasi lesi-8-9‘n Produk van die Regering se Kommunikasiediens (GCIS)
 English/Afrikaans‘n Produk van die Regering se Kommunikasiediens (GCIS)
 English/AfrikaansALSO AVAILABLE ON:GRATIS NIE TE KOOP NIE Webwerfs: www.gcis.gov.zawww.vukuzenzele.gov.zaOm Vuk'uzenzele  te lees, laai die GOVAPP af by:
  Soek na SA Government op Google Playstore of appstore Vuk'uzenzele @VukuzenzeleNews KONTAK ONSTshedimosetso House: 1035 cnr Frances Baard and Festival streets, Hatfield, Pretoria, 0083 E-pos: vukuzenzele@gcis.gov.za
Tel: (+27) 12 473 0103 Maart 2022 Uitgawe 1 Maart 2022 Uitgawe 1Vuk’uzenzeleGesondheid • Landelike ontwikkeling • Werkgeleenthede • Veiligheid en sekuriteit • OnderwysStaatsrede 2022: Verbeter lewens en lewensbestaanDie regering is daartoe verbind om die mense van ons land voorop te stel en het aan hulself 100 dae gegee om ŉ plan te finaliseer wat alle sektore van die samelewing betrek in die ontwik keling van Suid-Afrika se ekonomie, werkskepping en die bekamping van hongerte.
Dit is deur President Cyril Ramaphosa in sy 2022 Staatsrede beklemtoon.
“Dié werk sal voortbou op die grondslag van die ekonomiese heropbouen  herstelplan wat ons gemeenskaplike plan bly om die ekonomie te herbou,” sê hy.
Die President het gesê dat die regering se prioriteite behels om die koronavirus siektepandemie (KOVID-19) te oorkom, infrastruktuur te bou, plaaslike produksie te verhoog, werke te skep en die energiekrisis aan te spreek.
“As daar een ding is waarop ons almal kan ooreenkom, is dit dat die huidige situa-sie – van uiterse armoede, werkloosheid en ongelykheid – onaanvaarbaar en onvolhoubaar is.” WerkskeppingNa aanleiding van die finansiële verwoesting wat deur KOVID-19 gesaai is, het die werkloosheidskoers in verlede jaar se derde kwar taal sy hoogste aangetekende vlak van 34.9% bereik.
“Ons almal weet dat die  regering nie werke skep nie.
Besighede skep werke. Die regering se sleutelrol behels om toestande te skep wat die privaatsektor – beide groot en klein ondernemings – in staat stel om te ontwikkel, te groei, toegang tot nuwe markte te verkry, nuwe produkte te skep en meer werknemers in diens te neem,” sê hy.
Ongeveer 80% van werkende mense word deur die privaatsektor in diens  geneem.
Die President sê dat die regering ŉ nuwe leningswaarborgskema bekend sal stel om klein ondernemings te help om te herstel.
Die presidensiële werkskep pingstimulusplan, wat reeds meer as 850 000 indiensnemingsgeleenthede ondersteun het, sal opgeskerp word. Die meeste begunstigdes was jongmense; meer as 60% was vroue.  Die werkskeppingstimulus sal die departement van binnelandse sake in staat stel om 10 000 werklose jeugdiges te werf vir die digitalisering van papierargiewe en die maat skaplike indiensnemingsfonds sal ŉ verdere 50 000 werksgeleenthede skep.
Vanaf April 2022 sal die departement van hoër onderwys en opleiding 10 000  werklose tegniese en beroepsonderrigen oplei dingsgegradueerdes in werksplekke plaas.
Die SAYouth.mobi-platform, wat jong werksoekers help om toegang tot geleenthede en ondersteuning te verkry, het nou meer as 2.3 miljoen geregistreerde jeugdiges.
Meer as 600 000 van hierdie mense is in indiensnemingsgeleenthede geplaas.
“ŉ Hernude nasionale jeugdiens sal in volgende jaar [2023] sy eerste kohort van 50 000 jongmense werf en geleenthede vir jongmense Bladsy 10IKT-oplossings voortgedrewe deurTelkom se besigheidsinkubasieprogram  Vervolg op bl 2Bladsy 8-9

==================================================================================================================

Page:2

Vuk’uzenzele2Maart 2022 Uitgawe 1skep om by te dra tot hul gemeenskappe en hul vaardighede, en hul aanstelbaarheid te ontwikkel.” MVN-toelaag duur voortDie KOVID-19 fonds vir maatskaplike verligting van nood (MVN), wat meer as 10 miljoen werklose mense gehelp het, is vir ŉ verdere jaar verleng, tot einde Maart 2023.
Die regering en sy vennote sal ook na maniere kyk om steeds mense in finansiële nood te ondersteun op ŉ manier wat oor die langtermyn bekostigbaar vir die land is.
Toegang tot grondDie regering gaan voort met grondhervorming en verwag vanjaar die goedkeuring van die Wets ontwerp op Onteiening. Die stigting van die landbouen grondhervormingsontwik -kelingsagentskap sal ook vanjaar gefinaliseer word.
“Die departement van openbare werke en infrastruktuur sal die oordrag van 14 000 hektaar staatsgrond aan die behuisingsontwikkelingsagentskap finaliseer,” sê die President.
Hy voeg by dat daar genoeg bewerkbare grond is om miljoene florerende kleinskaalse pluimvee-, vee-, vrugteen groente boere te ondersteun.  Meer as 100 000 boere het reeds insetbewysstukke ontvang om hul produksie uit te brei en die program sal uitgebrei word om meer boere te bereik.
Korrupsie en  misdaadPresident Ramaphosa beweeg hemel en aarde – van die instelling van die Ondersoekkommissie oor Staatskaping tot die ondersoek van KOVID-19-verwante ver-krygingskontrakte – om korrupsie stop te sit.
“Geeneen van ons pogings om ons ekonomie te hernuwe sal slaag as ons nie die plaag van korrupsie vir eens en altyd aanpak nie,” sê die president.
Hy sal ten laaste teen 30 Junie ŉ aksieplan na aanleiding van die kommissie se aanbevelings voorlê.
Hy verduidelik dat ver  skeie regeringsagentskappe saamgewerk het om oortreders te identifiseer, hulle te straf en die gesteelde staatsgeld terug te kry.
Veiligheid en sekuriteit sal versterk word deur die werwing van 12 000 polisiepersoneel en die hervestiging van gemeenskapspolisiëringsforums.
 Bestry GGGDie regering sal vanjaar ook steeds die stryd teen geslagsgebaseerde geweld en vrouemoord (GGGV) versterk deur die implementering van die  nasionale strategiese plan vir GGG.
Drie nuwe wette is reeds in werking om die strafregstelsel te versterk en oorlewendes te ondersteun.
“Die implementasie van dié wetgewing sal van groot hulp wees om te verseker dat sake suksesvol geregtelik vervolg word, dat oorlewendes beskerm word en dat daar doeltref fender afskrikmiddels in plek is.” Een van die nuwe wette waarna President Ramaphosa verwys, is die Wysigingswet op die Strafreg en Verwante Aan geleenthede wat kwesbare mense teen sekondêre viktimisering beskerm. Dié Wet laat die howe toe om tussengangers aan te stel wat minderjariges, persone met gestremdhede en bejaardes in verrigtinge kan ondersoek.
Die President verwys ook na die nuwe Wysigings wet op die Strafreg (Seksu -ele Misdrywe en Verwante Aangeleenthede) wat seksuele uitbuiting en seksuele voorbereiding van mense met geestelike gestremdhede verbied. Dié Wet stel ook dat seksuele oortredings teen mense wat geestelik gestremd is op die nasionale register vir seksoortreders (NRSO) aangeteken moet word.
Die Wysigingswet op Gesinsgeweld neem die gekompliseerdheid van gewelddadige gesinsverhoudings in ag. Dié Wet maak voorsiening vir die proses om beskermingsbevele te verkry en het die omstandighede waaronder daar vir ŉ beskermingsbevel aansoek gedoen kan word, verbreed.
President Ramaphosa sê dat dié Wet ook bejaardes teen alle tipes gesinsgeweld beskerm en klaers ook toelaat om aanlyn om beskermingsbevele aansoek te doen, wat hul tyd en reiskostes spaar.
Vervolg van bl 1Einde van ramptoestand in sig vir SAPresident Cyril Ramaphosa het onlangs in sy 2022 Staatsrede (SR) aangekondig dat die regering beplan om die nasionale ramptoestand te skrap namate die land ŉ nuwe  fase in die hantering van die koronavirussiektepan demie (KOVID-19) betree.
“Ons is van plan om die nasionale ramptoestand te beëindig sodra ons ander maatreëls om die pandemie te bekamp, ingevolge die Nasionale Gesondheidswet en ander wetgewing, gefinaliseer het,” sê die President.
President Ramaphosa het op 15 Februarie 2020 die nasionale ramptoestand ingevolge die Wet op Ramp bestuur verklaar en ŉ reeks maatreëls aangekondig om die KOVID-19-uitbraak te bekamp.
President Ramaphosa sê dat byna alle beperkings op ekonomiese en sosiale aktiwiteit, grootliks te danke aan die entstofversprei-dingsplan, reeds gelig is.  Hy het burgers daaraan herinner dat entstowwe die beste verdediging teen siekte, dood en KOVID-19 is, wat plaaslik nagenoeg 100 000 lewens geëis het.
“Ek het nog altyd volgehou, vanuit ŉ persoonlike standpunt, dat as ek nie ingeënt was toe ek KOVID19 in Desember opgedoen het nie, ek waarskynlik nie hier sou gestaan het nie,” stel hy.
Die President het die tyd geneem om Suid-Afrikaners aan te moedig om die lewensreddende inspuiting te kry, steeds basiese gesondheidsmaatreëls te volg en waaksaam te bly.
“Ons sal kan aangaan met ons lewens, selfs met die  virus in ons midde,” sê hy en voeg by dat die pandemie die skeiding tussen diegene wat werk het en werkloses vererger het.
SolidariteitsfondsPresident Ramaphosa het aangekondig dat die solidariteitsfonds R3.4 miljard vanaf meer as 300 000 SuidAfrikaners en maatskappye ingesamel het, terwyl meer as 400 individue en 100 maatskappye hul tyd en dienste vrywillig aangebied het.
“Die fonds het ŉ sentrale rol gespeel in die ondersteuning van die nasionale gesondheidsreaksie en die verligting van die humanitêre krisis wat ons land en ons mense in die gesig  gestaar het.”Hy het almal bedank wat tot die fonds bygedra het, waaronder sommige Parlementslede en ander inisiatiewe ter ondersteuning van diegene wat deur die pandemie geraak is.
Die President het ook hulde gebring aan die baie gesondheidsorgen frontli niewerkers wat ŉ sleutelrol in die stryd teen KOVID-19 gespeel het.
“Die nasie is baie dankbaar teenoor die toegewyde gesondheidswerkers en ander frontliniepersoneel wat in dié tydperk hul eie gesondheid en lewens in gevaar gestel het om na siek en kwesbare mense om te sien,” sê hy. –  SAnews.gov.
zaTel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001 Acting Head of Editorial and Production Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.za Writers More MatshedisoSilusapho NyandaGraphic Designers  Tendai Gonese  | Benny KubjanaProduction AssistantsJauhara Khan | Sebastion Palmer Language Practitioners Nomgcibelo Motha  | Boitumelo PhalatseThandolunye Magudulela | Sizwe Ziqubuis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001 Acting Head of Editorial and Production Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.za Writers More MatshedisoSilusapho NyandaGraphic Designers  Tendai Gonese  | Benny KubjanaProduction AssistantsJauhara Khan | Sebastion Palmer Language Practitioners Nomgcibelo Motha  | Boitumelo PhalatseThandolunye Magudulela | Sizwe Ziqubuis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:
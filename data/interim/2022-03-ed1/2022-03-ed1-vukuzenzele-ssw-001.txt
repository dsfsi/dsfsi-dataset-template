

==================================================================================================================

Page:1

Ikhasi lesi-8-9Uyetfulelwa Luphiko Lwahulumende Lwetekuchumana Netekwatisa (i-GCIS)
English/SiswatiUyetfulelwa Luphiko Lwahulumende Lwetekuchumana Netekwatisa (i-GCIS)
English/SiswatiALSO AVAILABLE ON:ELEMAHHALA ALITSENGISI Iwebhusaythi: www.gcis.gov.zawww.vukuzenzele.gov.zaKufundza iVuk'uzenzele faka iGOVAPP ku:BhekaSA Government ku Google playstore nome appstore Vuk'uzenzele @VukuzenzeleNews TSINTSANA NATSI Tshedimosetso House: 1035 cnr Frances Baard and Festival streets, Hatfield, Pretoria, 0083 I-imeyli: vukuzenzele@gcis.gov.za
Lucingo: (+27) 12 473 0103 Indlovulenkhulu 2022  Lushicilelo 1 Indlovulenkhulu 2022  Lushicilelo 1Vuk’uzenzeleTemphilo • Tekutfutfukiswa Kwetindzawo Tasemaphandleni • Temisebenti • Tekuphepha Netekuvikeleka • TemfundvoI-SONA 2022: Kwenta ncono timphilo tebantfu netindlela tabo tekutiphilisaHulumende utibophelele ekucaliseni bantfu embili, futsi utinikete tinsuku leti-100 kutsi acedzele luhlelo lekukhulisa umnotfo waseNingizimu Afrika loluta wufaka yonkhe imikhakha yemmango, lolutawuvula ematfuba emisebenti nalolutawucedza indlala.
Loku kugcizelelwe nguMengameli Cyril Ramaphosa kuNkhulumo YaMengameli Yebunjalo Belive Yemnyaka we-2022.
“Lomsebenti utawentiwa usukele kulesisekelo saLoluhlelo Lwekakhiwa Kabusha Nelekusimamisa Umnotfo, lokutawuhlala kuluhlelo lwetfu lolujwayelekile lekwakha kabusha umnotfo,” usho njalo.
Mengameli utsite lokucaliswa embili nguhulumende kuncoba lobhubhane Wesifo seKho rona (iCOVID-19), kwakha sakhiwonchanti, kukhulisa imikhicito yalelive, kwakha ematfuba emisebenti kanye nekubukana nalenhlekelele yetemandla agezi.
“Uma ngabe kunentfo leyodvwa lesivumelana ngayo  sonkhe, ngukutsi kulesikhatsi lesikuso nyalo – sekukhula kwebuphuya, sekuswelakala kwemisebenti kanye nesekungalingani – asikavumeleki futsi asinakusimama.” Kwakha ematfuba emisebentiLomnyaka lophelile, lizinga lekungasebenti lafinyelela emazingeni lasetulu kakhulu lema-34.9% kwikota yesitsatfu, ngenca yalokucekelwa phasi kwemnotfo lokwabangwa yi COVID-19.
“Siyati sonkhe kutsi hulumende akakhi imisebenti.
Emabhizinisi ngiwo lakha imisebenti. Umsebenti lomcoka wahulumende kwakha simo lesitawenta imikhakha letimele – yomibili lomkhulu nalomncane – kutsi ihlangane, ikhule, ifinyelele etimakethe letinsha, yakhe imikhicito lemisha, nekutsi ikhulise lizinga lekucasha basebenti,” usho njalo.
Bacishe babe-80% bantfu  labasebentako labacashwe ngumkhakha lotimele.
Mengameli utse hulumende utawutfula luhlelo lolusha lwesicinisekiso semalimboleko kute kululame emabhizinisi lamancane.
Luhlelo LwaMengameli Lwekugcugcutela Kucashwa, loseluvele lusekele ematfuba ekucashwa la-850 000, lutawukhuliswa. Linyenti lalabo labazuzile bekubantfu labasha; bomake labangetulu kwe-60%.
Loluhlelo lwekugcugcutela kucashwa lutawenta kutsi Litiko Letasekhaya likhone kucasha lusha lolungasebenti lolu-10 000 lolutawusebenta kwenta emarekhodi emaphe pha abe dijithali, futsi Sikhwama Sekucashwa Kwemmango sitawakha lamanye ematfuba emisebenti la-50 000.
Litiko Letemfundvo Lephakeme Netekucecesha litawufaka bantfu labangasebenti labaneticu tebuchwepheshe netemisebenti yetandla neyetekucecesha laba-10 000 etindzaweni tekusebenta kusuka ngaMabasa 2022.
Lenkhundla iSAYouth.mobi  lesita bantfu labasha labafuna kufinyelela kumatfuba emisebenti nekwesekelwa nyalo seyibhalise bantfu labasha labangetulu kwetigidzi leti-2.3.
Kulaba, labangetulu kwe-600 000 sebafakiwe etindzaweni letinematfuba ekusebenta.
“Luphiko Lwelusha Lwavelonkhe loluvuselelwe kabusha lutawucasha licembu lalo lekucala lebantfu labasha laba-50 000 kulomnyaka lotako [wa-2023], ngekuvula ematfuba ekutsi bantfu labasha bahlanganyele nemimango yabo, batfutfukise emakhono abo nangekutsi bakhulise ematfuba ekutsi bacasheke.
Sibonelelo se-SRD siyachubekaSibonelelo Sahulumende Sekucedza Kukhatsateka lokubangwe yiCOVID-19, lesincedze bantfu labangasebenti labangetulu kwetigidzi leti-10, selulelwe sikhatsi lesingulomunye umnyaka – sitawuchubeka kute kube kusekupheleni kweNdlovulenkhulu 2023.
Kwengeta, hulumende nebalingani bakhe batawubuka tindlela tekuchubeka kusekela bantfu labakhatsatekile ngekwetimali ngendlela lengakhonakala kulelive yesikhatsi lesidze.
Likhasi le-10Luhlelo le-Telkom lekufukamela luchuba tisombululo te-ICT Iyachubeka elikhasini lesi-2Likhasi 8-9

==================================================================================================================

Page:2

Vuk’uzenzele2Indlovulenkhulu 2022 Lushicilelo 1Kufinyelela ekutfolakaleni kwemhlabaHulumende uyachubeka netingucuko temhlaba futsi ulindzele kutsi Umtsetfosivivinywa Wekubuyiselwa Kwemhlaba uphasiswe kulomnyaka. Kusungulwa kwe-Ejensi Yekutfutfukisa Tekulima Neyetingucuko Temhlaba nako kutawuce dzelwa kulomnyaka.  “Litiko Letemisebenti Yahulumende Nelesakhi wonchanti litawuphotfula kundluliswa kwemahektha emhlaba wahulumende la14 000 uye ku-Ejensi Yekutfu  tfukiswa Kwetindlu,” usho njalo Mengameli.
Ungete ngekutsi kunemhlaba wekulima lowanele longakhona kusekela tigidzi tebalimi labancane labafuna kungena kutekukhulisa tinkhukhu, kutekufuya tilwane, kutekutjala titselo nemifino.
 Sevele, bawatfolile balimi labangetulu kwe-100 000 emavawusha ekukhulisa imikhicito yabo futsi loluhlelo lutawukhuliswa lufinyelele nakulabanye balimi.
Inkohlakalo nebugebenguKusuka ekusungulweni kweKhomishini Yeluphenyo Lwekubamba Umbuso Ngabhongwane, kuya kuluphenyo lwetinkhontileka letimayelana neCOVID-19, Mengameli Ramaphosa akashiyi lutfo uma kufika endzabeni yekucedza inkohlakalo.
“Ayikho imitamo yetfu yekuvuselela umnotfo lengaphumelela uma singalwi nalomkhuba wenkohlakalo uze uphele,” usho njalo Mengameli.
Kungakendluli lusuku lwamhla ti-30 Inyoni, Mengameli utawetfula luhlelo lolutawulandzelwa lolutawuphendvula kuletincomo teKhomishini. Uchazile kutsi ema-ejensi lahlukene ahulumende bewasebentisana kubona labo labangenti kahle, kubajezisa, nekubuyisela emuva imali yaHulumende leyebiwe.
Tekuvikela netekuphepha titawuniketwa emandla ngekucashwa kwemaphoyisa la-12 000 nangekwakha kabusha tinkhundla tetemaphoyisa temmango.
 Kulwa ne-GBVF Hulumende utawuphindza futsi achubeke kucinisa kulwa Nebudlova Lobucondziswe Kubulili Lobutsite Nekubulawa Kwebesifazane (i-GBVF) kulomnyaka, ngekusebentisa Luhlelo Lwendlelalisu Yavelonkhe kute-GBVF.  Kunemitsetfo lemitsatfu lemisha lesevele isebenta kunika emandla loluhlelo lwetebulungiswa kutebugebengu nekusekela labo labasindzile. “Kusetjentiswa kwalomtsetfo kutawusita kakhulu kucinisekisa  kutsi emacala ashushiswa ngemphumelelo, kutsi labo labasindzile bavikeleke nekutsi kunetintfo letingetiwe letisebenta kancono letibekiwe tekubavikela.” Lomunye walemitsetfo Mengameli bekakhuluma ngawo Ngumtsetfo Wekuchibiyela Tindzaba Tetebugebengu Naloku phatselene Naloko lovikela labo labasengotini kutsi bangahlukumeteki  kwesibili.  Lomtsetfo lona uvumela tinkhantolo kutsi tikhetse bangeneleli labangenta  luhlolo emntfwaneni lomncane, emuntfwini lonekukhubateka noma emuntfwini losekagugile ngesikhatsi licala lisachubeka.
Mengameli bekakhuluma futsi ngaLomtsetfo Wekuchibiyela Umtsetfo Wetebugebengu (Emacala Etemacansi Nalokuphatselene Naloko) lomusha lowenta kube licala kucashatwa ngekwelicansi nekufundzisa temacansi bantfu  labagula ngekwengcondvo.
Lomtsetfo uphindze ubeke kutsi emacala etemacansi lentiwa ebantfwini labagula ngekwengcondvo kufuneka abhalwe kuRejista Yave lonkhe Yetaphula Mtsetfo Tetemacansi.
Umtsetfo Wekuchibiyela Teludlame Lwasekhaya ulandzisa ngaletinye tintfo letiyinkhinga kubudlelwane basekhaya lobuneludlame.
Lomtsetfo uvumela kutsi kube netinchubo tekutfola imiyalo yasenkhantolo yekuvikela, futsi wandzisa letimo lekungafakwa ngato sicelo semyalo wasenkhantolo wekuvikela.
Mengameli Ramaphosa  utse Lomtsetfo lona uphindze uvikele bantfu lasebagugile kunoma nguluphi luhlobo lweludlame lwasekhaya, futsi uvumela labo labafaka sikhalo kutsi bafake sicelo sekutfola incwadzi yesincumo sasenkhantolo sekuvikeleka nge-intanethi, bonge sikhatsi netindleko tekuhamba.
Ichubeka isukela elikhasini le-1Sesisondzele Sikhatsi Sekuphela Kwesimo Senhlekele e-SAMengameli Cyril Ramaphosa usandza kumemetela Enkhulumeni Yebunjalo Besive (i-SoNA) yakhe yemnyaka we-2022 kutsi hulumende uhlele kususa Lesimo Savelonkhe Senhlekelele njengoba lelive lingena kusigaba lesisha sekulawula lobhubhane Wesifo Seligciwa ne leKhorona (iCO VID-19).
“Kuyinhloso yetfu kucedza Simo Senhlekelele Yavelonkhe masinyane uma sesivumelene ngaletinye tindlela letingaphasi kweMtsetfo Wavelonkhe Wetemphilo kanye naleminye imitsetfo  yekulawula lobhubhane,” kusho Mengameli.
Mhla ti-15 Indlovulenkhulu 2020, Mengameli Ramaphosa wamemetela leSimo Senhlekelele Yavelonkhe ngekulandzela Umtsetfo Wekulawula Inhlekelele futsi wamemetela tindlela letehlukahlukene tekuvikela kucubuka kweCOVID-19.
Mengameli Ramaphosa utse cishe yonkhe imibandzela lemayelana netemnotfo netenhlalo sevele isusiwe, ikakhulu ngenca yalokwetfulwa kwaloluhlelo lwekuphakelwa  kwemitsi  yekugoma. Ukhumbute bantfu kutsi imitsi yekugoma iyincenye  lencono yekuvikela kugula, kufa neCOVID-19, lesevele itsetse imiphefumulo yebantfu lecishe ibe-100 000 eveni letfu.
“Bengisolo ngisho ngekubona kwami kutsi, uma ngabe bengingakagomi, ngeNgongoni ngesikhatsi ngibanjwa yiCOVID-19, ngiyatsemba kutsi ngabe akusimi lome lapha,” wabeka njalo.
Mengameli utsatse lesikhatsi kuncusa bantfu baseNingizimu Afrika kutsi batfole lomtsamo losindzisa imphilo futsi bachubeke nekulandzela tindlela tetemphilo letisisekelo nekutsi bahlale bacaphele njalo.
“Sitawukhona kuchubeka ngetimphilo tetfu, nanoma ngabe leligciwane lisemkhatsini kwetfu,” usho njalo, wangeta ngekutsi leligciwane likhulise ligeba lelisemkhatsini kwalabo labasebentako nalabo labangasebenti.
Sikhwama SekubumbanaMengameli Ramaphosa wamemetela kutsi leSikhwama Sekubumbana sitfole emabhiliyoni la-R3.4 lavela ebantfwini baseNingizimu Afrika nakutinkhapani, ngaleso sikhatsi bantfu labangetulu kwe-400 netinkhapani leti-100 bavolontiya ngesikhatsi sabo nangetinsita tabo.
“Lesikhwama sadlala indzima lenkhulu kusekela kumphendvulo yetemphilo tavelonkhe nasekucedzeni lenhlekelele lebukene nelive letfu kanye nebantfu  bakitsi.” Ubonge wonkhe umuntfu lonikelile kuleSikhwama, lokufaka ekhatsi Emalunga Ephalamende kanye naletinye tindlela tekusekela labo labatsintsekile ngalobhubhane.
Mengameli uphindze watfula sigcoko kuletisebenti tetemphilo letinengi naletinye tisebenti letenta umsebenti lobucayi etikhungweni tetemphilo letidlale indzima lenkhulu ekulweni neCOVID-19.
“Sive kufuneka sibonge kakhulu kuletisebenti tetemphilo ngekutibophelela kwato nakuleto letenta umsebenti lobucayi ngekutidzela ngemphilo yato nangekubeka imphilo yato engotini kute tinakekele labagulako nalabo lababutsakatsaka ngalekhatsi,” usho njalo.  – SAnews.gov.zaTel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001 Acting Head of Editorial and Production Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.za Writers More MatshedisoSilusapho NyandaGraphic Designers  Tendai Gonese  | Benny KubjanaProduction AssistantsJauhara Khan | Sebastion Palmer Language Practitioners Nomgcibelo Motha  | Boitumelo PhalatseThandolunye Magudulela | Sizwe Ziqubuis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001 Acting Head of Editorial and Production Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.za Writers More MatshedisoSilusapho NyandaGraphic Designers  Tendai Gonese  | Benny KubjanaProduction AssistantsJauhara Khan | Sebastion Palmer Language Practitioners Nomgcibelo Motha  | Boitumelo PhalatseThandolunye Magudulela | Sizwe Ziqubuis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:
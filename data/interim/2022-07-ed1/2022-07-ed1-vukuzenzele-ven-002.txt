

==================================================================================================================

Page:3

Vuk’uzenzele 9 Fulwana 2022 Khanḓiso 1NYANGAREDZOZwa u shumiswa ha magavhelo a u unḓa vhana nga nḓila ya u sa londa zwo khakhea u ya nga mulayoVho More Matshediso Arali vha tshi ḓivha nga ha muṱhogo meli  wa  ṅwana ane a khou ṱanganedza magavhelo eneo a u unḓa  vhana a fhedza nga u a shumisa nga nḓila ya u sa londa, vha na vhuḓifhi nduleli ha u vhiga mafhungo ayo kha vha Zhendedzi ḽa Thikhedzo ya zwa Matshilisano  ḽa  Afrika Tshipembe (SASSA).
U ya nga Muambeli wa SASSA Vho Paseka Letsatsi, magavhelo a u unḓa vhana a badelwa kha muṱhogomeli wa  ṅwana,  fhedzi  one  o livhiswa kha u ṱhogomela ṅwana onoyo. Magavhelo ayo zwazwino ndi R480 nga ṅwedzi kha ṅwana muthihi.
Haya magavhelo a u unḓa vhana o thomiwa nga muvhuso hu tshi itelwa u ṋetshedza  thikhedzo  ya masheleni kha vhana vhane vha dzula kha miṱa i shayaho.
Musi arali ho vhigwa mulandu wa u shumisa masheleni  aya  nga  nḓila ya  u  sa  londa,  ṱhoḓisiso i mbo ḓi takutshedza na zwenezwo. Arali ṱhoḓisiso ya wanulusa uri masheleni e a ṱanganedzwa ha khou shumiselwa kha u vhuedza ṅwana, vha SASSA vha nga khetha muṅwe muthu uri a vhe ene ane a ḓo ṱanganedza na u langa masheleni ayo o imela ṅwana onoyo,” vha ra lo vho Letsatsi.
Vha ḓadzisa nga ḽa uri ndi zwa ndeme uri muṱhogomeli wa ṅwana wa tsinisa, ane a vha ene a ṱhogomelaho ṅwana uyo ḓuvha ḽiṅwe na ḽiṅwe, a vhe ene o ṅwaliswaho u vha muṱanganedzi wa masheleni ayo.
“Hune ṅwana a wanala a tshi khou bva kha muṱhogomeli muṅwe a ya a dzula na muṅwe, masheleni ayo a tea u tevhela ṅwana onoyo.
Muṱhogomeli wa ṅwana wa u thoma u lavhelelwa u vhiga kha vha SASSA zwauri ṅwana uyo ha tsha vha nga fhasi ha ṱhogomelo yawe nahone uyo muṱhogomeli wa tsini muswa u tea u ḓa a ita khumbelo ya u vha ene o teaho u ṱanganedza magavhelo ayo,” Vho Letsatsi vha  a ḓadzisa.
Vho Letsatsi vho amba uri vhathu vhane vha bvela phanḓa na u ṱanganedza magavhelo a u unḓa vhana naho vhana avho vha si tsha vha nga fhasi ha ṱhogomelo yavho, vha ḓo lavhelelwa uri vha badele murahu masheleni eneo e vha a ṱanganedza zwi siho mulayoni. Vha nga dovha hafhu vha ḓiwana vha tshi nga sengiswa mulandu wa vhutshinyi arali hu tshi  nga  khwaṱhisedzwa uri muhumbulo muhu lwane wo vha u wa u fhura muvhuso.
Hu ḓo ḓi vha na masiandaitwa a fanaho na kha vhathu vhane vha shumisa magavhelo a ndondolo ya vhaholefhali, ane a ṋetshedzwa  nga  vha  ha SASSA u itela u ṋetshedza thikhedzo ya masheleni kha vhana vho holefhalaho vhukuma vhane vha ṱoḓa  ṱhogomelo  ya  tshi fhinga tshoṱhe nga magavhelo a zwa vhuholefhali kana mundende wa vhaaluwa.
“Arali masheleni a shumiswa kha zwikambi, zwidzidzivhadzi kana u gembuḽa, a sa shumiswe kha u tikedza muthu o tewaho nga u wana magavhelo eneo, hu tea u tevhedzwa maitele a fanaho a u vhiga zwiito zwenezwo, hu amba Vho Letsatsi.” Ndi nnyi ane a tea u ita khumbelo ya magavhelo a u unḓa vhana?U ya nga Vho Letsatsi, mudzulapo muṅwe na muṅwe wa Afrika Tshipembe, a nga vha mudzulapo wa tshoṱhe kana mufhalali o redzhisiṱariwaho ane a khou ṱhogomela ṅwana, ṅwana uyo a nga vha e wawe kana a si wawe, muthu onoyo a nga ita khumbelo ya magavhelo a u unḓa ṅwana, tenda a vha a tshi swikela ṱhoḓea dzo  bulwaho  afho  fhasi:
  • Ṅwana na muṱhogomeli wawe vha tea u vha vhathu vhane vha dzula Afrika Tshipembe lwa tshoṱhe.
• Muṱhogomeli wa ṅwana u tea u vha na vhukale ha miṅwaha ya 16 kana u fhira (afho kha miṱa ine ya langwa nga vhana).
• Ṅwana u tea u vha fhasi ha miṅwaha ya 18.
• Muṱanganedzi  wa  ayo magavhelo a u unḓa vhana u tea u vha muṱhogomeli wa ṅwana uyo wa tsinisa.
• Uyo muṱanganedzi wa  magavhelo a u unḓa vhana u tea u swikela ṱhoḓea dza ndingo dza mbuelo.
 vPhoto by ? on UnPhoto by ? on Unsplashed Magavhelo a u unḓa vhana a tea u shumiswa fhedzi kha u vhuedza ṅwana o teaho.
“Musi arali ho vhigwa mulandu wa u shumisa masheleni aya nga nḓila ya u sa londa, ṱhoḓisiso i mbo ḓi takutshedza na zwenezwo. Arali ṱhoḓisiso ya wanulusa uri masheleni e a ṱanganedzwa ha khou shumiselwa kha u vhuedza ṅwana, vha SASSA vha nga khetha muṅwe muthu uri a vhe ene ane a ḓo ṱanganedza na u langa masheleni ayo o imela ṅwana onoyo.”U vhiga nga ha zwiito zwa u shumiswa ha magavhelo a u unḓa vhana nga nḓila ya u sa londa, kha vha founele SASSA kha  0800 60 10 11  (luṱingo lwa mahala).
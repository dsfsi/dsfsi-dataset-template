

==================================================================================================================

Page:3

Vuk’uzenzele 9 EyeKhala 2022 Ushicilelo 1
EMINYE IMIBA GABALALA Ukusetyenziswa gwenxa kwe sibonelelo-mali somntwana akukho semthethweniMore Matshediso Ukuba uyazi ukuba isibonelelo-mali somntwana esifunyenwe ngulowo umgcinayo sisetyenzi swa gwenxa, unoxanduva lokuxela oko kwi-Arhente yeziBonelelo zezeNtlalo noMhlalaphantsi yaseMzantsi Afrika (i-SASSA).
Ngokwengxelo ephuma kwisithethi sakwa-SASSA uPaseka Letsatsi, isibonelelomali somntwana sihlawulwa kumntu omgcinayo, kodwa yenzelwe ukuba ijongane neemfuno zomntwana. Isibonelelo-mali okwangoku ngama-R480 ngenyanga ngomntwana ngamnye.
Isibonelelo-mali sabantwana saziswa ngurhulumente ukuze anikeze ngenkxasomali kubantwana abahlala kumakhaya angathathintweni.
“Ukuba kukhe kwaxelwa nje ukusetyenziswa ngwenxa kwesibonelelo-mali, uphando luyenziwa. Ukuba uphando lufumanise ukuba imali efunyenweyo ayimxhasi umntwana, abakwa-SASSA bangachonga omnye umntu ukuba afumane kwaye alawule isibonelelo-mali egameni lomntwana lowo,” utsho uLetsatsi.
Wongeza ngelithi kuba lulekile ukuba umgcini oyintloko, ogcina umntwana imihla ngemihla, ibe nguye obhaliselwe ukufumana isibonelelo-mali.
“Kwimeko apho umntwana esuka komnye umngcini esiya komnye, isibonelelo-mali kufuneka sihambe no mntwana. Kulindeleke ukuba lo mntu ebemgcina kuqala anike ingxelo kwa-SASSA ukuba umntwana akasekho phantsi kwakhe, kwaye lo mntu mtsha uzakumgcina afake isicelo sesibonelelomali,” wongeze ngelitshoyo uLetsatsi.ULetsatsi uthi abantu abathe gqolo ukufumana isibonelelo-mali sabantwana emva kokuba abantwana  bengasahlali nabo, kuzakufuneka ukuba bayibuyise imali abayifumene ngokungekho semthethweni. Basenokuba phantsi kwetyala lolwaphulomthetho ukuba injongo yabo yokuqhatha urhulumente  inokuqinisekiswa.
Iziphumo ezinjalo ziyasebenza nakubantu abasebenzisa gwenxa izibonelelo zoxhomekeko  ezinikezwa yi-SASSA ukunika isibonelelo-mali kubantwana abakhubazeke kakhulu abafuna ukhathalelo olusisigxina, nakwi zibonelelo zokukhubazeka okanye izibonelelo zabantu abadala.
Ukuba le mali isetyenziswa ekuthengeni utywala, iziyobisi okanye ukugembula, ingekuko ukuxhasa umntu lowo ufanele ukufumana isibonelelo-mali, kufuneka kulandelwe inkqubo enye yokuxela,” utsho uLetsatsi.
Ngubani onokufaka isicelo sesibonelelo-mali somntwana?Ngokutsho kuka-Letsatsi, nawuphi na ummi woMzantsi Afrika, umhlali osisigxina okanye imbacu ebhaliweyo ekhathalele umntwana, nokuba ngumntwana wakhe okanye ayingomntwana wakhe, angafaka isicelo sesibonelelo-mali somntwana, ukuba uhlangabezana nale migaqo  idweliswe  ngezantsi:

 • Umntwana kunye nomgcini wakhe kufuneka bahlale ngokusisigxina eMzantsi Afrika.
• Umgcini  womntwana kufuneka abe neminyaka eli-16 ubudala (kwimeko yamakhaya aphethwe nga bantwana) okanye ngaphezulu.
• Umntwana kufuneka abe ngaphantsi kwe-18.
• Umamkeli  wesibonelelo-mali kufuneka abe ngoyena mntu uyintloko ogcine umntwana kwaye umntwana kufuneka  ahlale naye.
• Umamkeli kufuneka ahla ngabezane neemfuno zovavanyo (uvavanyo lomvuzo).
Ukuba umgcini womntwana oyintloko akatshatanga (akazange atshate, aqhawule umtshato okanye ungumhlolokazi), umvuzo wakhe awunakuba ngaphezu kwama-R4 800 ngenyanga.
Ukuba umgcini womntwana oyintloko utshatile, umvuzo udibene owomfakisicelo kunye noweqabane lakhe awunakuba ngaphezu kwama-R9 600 ngenyanga.
Umvuzo weqabane uya kujongwa kuzo zonke iinkalo – akukhathaliseki nokuba esi sibini sitshate  ngokokuhlanganisa okanye ngokungahlanganisi ziimpahla, batshate phantsi kwezithethe zesiNtu okanye zase-Asia, bakumanyano lwasekuhlaleni okanye ukuba umfaki-sicelo neqabane lakhe abangabo abazali bomntwana.Ukuxela ukusetyenziswa gwenxa kwesibonelelo-mali, tsalela umnxeba kwa-SASSA  ku-0800 60 10 11  (simahla).“Ukuba kukhe kwaxelwa nje ukusetyenziswa ngwenxa kwesibonelelo-mali, uphando luyenziwa. Ukuba uphando lufumanise ukuba imali efunyenweyo ayimxhasi umntwana, abakwa-SASSA bangachonga omnye umntu ukuba afumane kwaye alawule isibonelelo-mali egameni lomntwana lowo.” Photo by ? on Unsplashed Photo by ? on Unsplashed
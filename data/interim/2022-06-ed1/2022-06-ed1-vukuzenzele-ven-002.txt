

==================================================================================================================

Page:2

Vuk’uzenzele2Fulwi 2022
Khanḓiso 1GENERALNYANGAREDZOna Ndondolavhathu (HWSETA) vho ḓiimisela u sedzana na ṱhahelelo khulu ya zwikili kha sekhithara ya u onga zwifuwo khathihi na u vhona uri hu vhe na tshanduko.
A si kale vho rwela ṱari Fulo ḽa u Eletshedza Matshudeni nga ha Buḓo heḽi ḽa Saintsi ya u Onga Zwifuwo, nga tshumisano na Muhasho wa Pfunzo dza Nṱha na Vhupfumbudzi,  nahone vha ḓo dalela zwikolo zwa mahayani u ṱuṱuwedza vha gudiswa u dzhia buḓo iḽi ḽa vhuongi ha zwifuwo sa ḽine vha nga tevhela ḽone.
Vho dovha vha ḓivhadza u ṋetshedzwa ha bazari dza 60 u thusa u lwa na ṱhahelelo ya vhaongi vha zwifuwo khathihi na vhathusi vhavho kha ḽa Afrika Tshipembe zwihulwanesa vhuponi ha mahayani.
“Bazari idzo dzo itelwa zwihulusa  vhagudiswa vha  vhuponi  ha  mahayani sa vhunga vha tshi ḓo kona u humisela nḓivho iyi mahayani avho,” avho ndi Dokotela Vho Nomfundo Mnisi, Mudzulatshidulo wa HWSETA.
Tshanḓa tsha Minisṱa wa Pfunzo dza Nṱha, Saintsi na Vhutumbuli, Vho Buti Manamela, vho livhuwa bazari idzo.
Khethekanyo ya Saintsi ya zwa Vhuongi ha Zwifuwo  ya UP i ḓo thusa vha  HWSETA  kha  u kunguwedza, u ṋetshedza masheleni a bazari khathihi na mafulo a u wana vhagu diswa.
 “Ri ḓo dovha ra thusa vha  HWSETA  kha  nda ngulo ya dzibazari, dze dza ḓo ṋetshedzwa kha vhagu diswa vha saintsi ya vhuongi ha zwifuwo vha ṅwaha wa u thoma u bva kha zwigwada zwo ṋangiwaho,” vha ralo Vho Chris van Blerk, Ṱhoho ya Vhudavhidzani na Midia kha Khethekanyo ya Saintsi ya Vhuongi ha Zwi fuwo ya UP.
Vha  ri  vhaswa  vha  no khou  ṱoḓa  u  kanda  kha ṋayo dza Mthimkhulu na u ḓiṅwalisela u guda digirii yavho ya u thoma fhaḽa UP vha tea u vha vho ṱhaphudza Ṱhanziela ya Maṱiriki ya Lushaka (NSC), kana iṅwe ṱhanziela i elanaho na yeyo, na u swikelela ṱhoḓea dza fhasisa dzo randelwaho.
“Uri vha kone u gudela digirii ya Vhuongi ha Zwifuwo, vha tea u vha vho wana Tshikoro tsha Phoindi dza U ṱanganedzwa dza fhasisa dza 28  khathihi na u khunyeledza NSC hune vha tea u vha vhe na  English Home Language kana English First Additional Language, mathematics,  khathihi  na physical sciences kana life sciences, vho ḓadzisa nga  u ralo.
U wana mafhungo nga vhuḓalo nga ha sekhithara iyi, vhaswa vha nga kwama vha shumaho nga vhuongi ha zwifuwo vha phuraivethe kana vha amba na vhaongi vha zwifuwo vha tshumelo ya tshitshavha ya khombekhombe (CCS) vhane vha vha tshipiḓa tsha Muhasho  wa Vhulimi, Mvusuludzo ya Mavu na Mveledziso ya Mahayani (DALRRD) u mona na shango.
“Mbekanyamushumo ya CCS yo livhiswa kha u  ṋetshedza  tswikelelo ya  tshumelo  ya  u  onga zwifuwo i sa ḓuriho kha vhupo  ha  mahayani  na vhune vhu sa wane tshumelo dzo teaho u mona na ḽa Afrika Tshipembe. Zwo ralo, vha tshumelo ya u onga zwifuwo vha re kha mbekanyamushumo vha ḓo shuma sa zwiko zwavhuḓi zwa mafhungo a elanaho na u onga zwifuwo,” vha ralo Vho-Van Blerk.
  vZwi bva kha siaṱari 1Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001 Head of Editorial and Production Regomoditswe Mavimbela Regomoditswe@gcis.gov.za  Acting Editor-in-Chief Zanele Mngadi | Zanelemngadi@gcis.gov.zaActing Managing Editor Tendai Gonese  | tendai@gcis.gov.za News EditorNoluthando Motswai Writer: More MatshedisoGraphic Designers  Tendai Gonese  | Benny KubjanaProduction AssistantsJauhara Khan | Sebastion Palmer Language Practitioners Nomgcibelo Motha  | Boitumelo PhalatseThandolunye Magudulela | Ramapala Mahanyeleis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:Kha vha ye u dzhia garaṱa yavho ya ḽaisentsi  ya u reilaVhareili vhe vha ita khumbelo  ntswa kana u vusuludza garaṱa dza ḽaisentsi dzavho dza u reila kana phemithi ya u reila ya phurofeshinaḽa (PrDP) vhukati ha Tshimedzi na Nyendavhusiku ṅwaha wo fhelaho vha khou itelwa khuwelelo ya uri vha ye u dzi dzhia.
U ya nga vha Koporasi ya Ndaulo ya Vhuendi ha Badani (RTMC), ndi 42% fhedzi  ya  dzigaraṱa  dza ḽaisentsi ya u reila kha dza  32 748 dze dza ḓo bvele dzwaho vhukati ha itshi tshifhinga dzo dzhiwaho nga vhaṋe vhadzo.
Minisṱa wa Vhuendi Vho Fikile Mbalula vho vula senthara ya RTMC ya dzi ḽaisentsi ngei Midrand na Eco Park ṅwaha wo fhelaho,  izwi hu u thusa kha u fhungudza u salela murahu ha u vusuludzwa ha ḽaisentsi dza u reila dze dza fhelelwa nga tshifhinga nga nṱhani ha COVID-19.
Akhaunthu ya Garaṱa ya Ḽaisentsi ya u Reila, ine ya vha yone i no ganḓisa ḽaisentsi,  i  khou  shuma vhusiku  na  masiari  u ṱavhanyisa  mveledzo khathihi na u  fhungudza mushumo muhulu wo sale laho murahu uri u vhe wo khunyeledzwa mafheloni a Fulwi.
Vha RTMC vha ri vhathu vha nga sedza tshiimo tsha khumbelo dzavho phanḓa ha musi vha tshi ya kha senthara dza ndingo u dzhia ḽaisentsi yavho.
Hezwi zwi nga itwa nga SMS kana nga inthanethe.
U ṱoḓa u ḓivha zwinzhi ngaha ḽaisentse ya u reila nga kha SMS  U ṱoḓa u ḓivha zwinzhi ngaha ḽaisentse ya u reila nga kha SMS, vho itaho khumbelo vha nga rumela nomboro yavho ya Basa nga SMS kha nomboro ya 33214. Vha ḓo wana iṅwe ya milaedza ya dziSMS i re afho fhasi:
• Application received: The application was received, but has not yet been processed.
• Production queue: The card is still being processed and manufactured.
• Produced and ready for collection: The card will be ready for collection in 21 days. However, due to the high number of cards being processed, the RTMC advises you to wait 35 days before going to collect.
• Problem card: There is a pro blem with the production of your card. Please return to the testing centre.
Mbudziso nga ha khumbelo ya PrDP, kha vha rumele nomboro ya Basa yavho nga SMS kha nomboro ya 44220.
U ṱoḓa u ḓivha zwinzhi ngaha ḽaisentse ya u reila nga kha InthanetheVha nga dovha vha sedza tshiimo  tsha  khumbelo yavho mahala kha  inthanethe.
• Kha vha dalele inthanethe natis.gov.za.
• Vha ḓiitele phurofaiḽii vha kone u dzhena ngomu.
• Vha puṱedze kha tshiimo tsha khumbelo yavho kha  dashibodo.
 Avho  vhane  ḽaisentsi dzavho  dzo  fhelelwa nga tshifhinga vhukati ha  Ṱhafamuhwe  2020 na  31  Ṱhangule  2021, vhe vha ḓo kundelwa u dzi vusuludza phanḓa ha ḓuvha ḽa u fhedzisa ḽa 5 Shundunthule, vha khou eletshedzwa u wana ḽaisentsi ya tshifhinganyana ya u reila musi vha tshi ita khumbelo ya u vusuludza uri vha dzule vho kuna lwa mulayo.
Musi senthara dza RTMC dzi  tshi  vha  dzo  vula Musumbuluwo  u  swika Swondaha u bva nga awara ya 7 ya matsheloni u swika awara ya 9 nga madekwana, miraḓo ya tshitshavha vha khou ṱuṱuwedzwa u shumisa tshikhala tsha musi hu si na miduba milapfu nga Ḽavhuṱanu na mafhelo a vhege.
Mafhungo o ṋetshedzwa nga vha RTMC  vU wana mafhungo nga vhuḓalo nga ha bazari dzi re hone kha sekhithara iyi, a vha dalele  www.up.ac.za/faculty-of-veterinary-science/article/33926/bursariesfor-veterinary-science-studiesU ita hani khumbeloU ita khumbelo ya iṅwe ya bazari ntswa, matshudeni vha ṱoḓaho u guda vha tea u ita khumbelo ya u guda Digirii ya Saintsi ya Vhuongi ha Zwifuwo na Digirii ya Vhuongi ha Zwifuwo dza UP ( Bachelor of Veterinary Science na Bachelor of Veterinary Nursing) (hune vha tea u ṋanga dzoṱhe) kha sisiteme ya online ya UP ya www.up.ac.za/online-application. Khumbelo dzi songo itwa thwii kha  HWSETA.
Ḓuvha ḽa u fhedzisela u ṱanganedza khumbelo ndi 30 Fulwi.
U wana mafhungo nga vhuḓalo nga ha mabuḓo a zwa saintsi ya vhuongi ha zwifuwo ngei UP, kha vha dalele www.up.ac.za/faculty-of-veterinary-science.



==================================================================================================================

Page:1

O e tlisetswa ke Dikgokahano tsa Mmuso (GCIS)

English\SesothoO e tlisetswa ke Dikgokahano tsa Mmuso (GCIS)

English\SesothoALSO AVAILABLE ON:VUK’UZENZELE KE MAHALA, HA E REKISWE Diwebosaete: www.gcis.gov.zawww.vukuzenzele.gov.zaHo bala Vuk'uzenzele  fumana epe ya GOVAPP ho:Batla SA Government ho Google playstore kapa ho appstore Vuk'uzenzele @VukuzenzeleNews IKOPANYE LE RONA HOTshedimosetso House: 1035 cnr Frances Baard and Festival streets, Hatfield, Pretoria, 0083 Imeile: vukuzenzele@gcis.gov.za
Mohala: (+27) 12 473 0103 Phuptjane 2022 Kgatiso 1 Phuptjane 2022 Kgatiso 1Vuk’uzenzeleBophelo bo Botle • Ntshetsopele ya Dibaka tsa Mahae • Mesebetsi • Polokeho le Tshireletso • Thuto Baoki ba pele ba diphoofolo ba Afrika Borwa ba fumana mangolo a thutoLeqephe 3Ho aha maphelo botjha le boiphediso kamora dikgoholaE tswella pele leqepheng la 2Leqephe 2Lata karete ya hao ya laesense ya ho kgannaAllison CooperHo ba dirutehi tsa ho qala ho ba baoki ba diphoofolo ke toro e phethahetseng bakeng sa modudi wa Randburg Phumelela Mthimkhulu (21), eo esale a na le lerato la diphoofolo ho tloha bongwaneng.
Mthimkhulu haufinyana tjena o fumane mangolo a thuto Yunivesithing ya Pre toria (UP), e leng sona feela setheo sa thupello ya bo ngaka ba diphoofolo Afrika Borwa, ka lengolo la kgerata ya Bachelor of Veterinary Nursing.
“Ke ntse ke sa kgolwe hore ke nna enwa. Ho tseba hore ke ne ke le karolo ya sehlopha sa pele sa ho etsa lengolo lena, e leng se nkukileng dilemo, ke tlotla.
“Ke lebohela menyetla le mamati a tla buleha bakeng sa rona baoki hore re ntshe tse dithuto tsa rona pele le ho ipabola ka hara lekala la rona, e leng se neng se le boima ho se etsa nakong e fetileng,” o rialo.
Tamarin Fisher, e leng  Moporesidente wa Mokgatlo wa Baoki ba Diphoofolo wa Afrika Borwa, o re ona ke mokolokotwane o moholo ka ho fetisisa nalaneng ya dilemo tse 42 lekaleng lena.
 “Lengolo lena le letjha la dilemo tse tharo le tla neha baoki ba nang le mangolo monyetla wa ho ingodi-setsa dithuto tsa kamora dikgerata, moo re tshepang hore ba tla qetella ba fumane mangolo a honours, masters le a bongaka (PhD).” Baalafi ba diphoofolo ba alafa maqeba a diphoofolo le mahloko, ho tshwana feela jwaloka ha ngaka e fana ka kalafo ya bophelo bo botle bathong. Baoki ba diphoofolo ba bohlokwa dihlopheng tsa seporofeshenale tsa dingaka tsa diphoofolo, ho rialo Mthimkhulu.
“A mang a maitsebelo a bohlokwa ao mooki a lokelang ho a bontsha ke tlhokomelo ya bakudi, ho buisana le ditlelaente, ho thusa dingaka tsa diphoofolo ka ditsamaiso, le ntho e nngwe le e nngwe e tla thusa sepetlele sa diphoofolo ho sebetsa ka tsela e hlwahlwa ka ho fetisisa.
“Ke le leng la makala a putsang ka ho fetisisa.
Haeba o batla ho ba mooki wa diphoofolo, o se ke wa dumella tshabo kapa kgaello ya tsebo ho o thibela ho le leka le ho le thabela hobane le tla fetola bophelo ba hao hore e be bo betere,” ho rialo Mthimkhulu.
Dibasari bakeng sa ho tobana le kgaello ya maitsebeloKa lebaka la kgaello e kgolo ya maitsebelo lekaleng lena, Mthimkhulu ha a ka a sokola ho fumana mosebetsi.
“Ke bile lehlohonolo haholo hore ke fumane mosebetsi Sepetlele sa Diphoofolo sa Fourways selemong sa ka sa ho qetela.
Ke qadile ho sebetsa moo ntho e ka etsang kgwedi kamora ditlhahlobo tsa makgaolakgang mme esale ke thabela motsotso o mong le o mong,” o rialo.
Bolaodi ba Lekala la Thuto le Thupello la Kalafo le Thekolohelo (HWSETA) le itlametse ho tobana le kgaello ya maitsebelo e fetelletseng ka hara lekala la kalafo ya diphoofolo le ho netefatsa diphethoho.
Haufinyana tjena bo tha kgotse Letsholo la Tataiso ya Lekala la Saense ya Kalafo ya Diphoofolo, ka semphato le Lefapha la Thuto le Thupello e Phahameng, mme bo tla etela dikolo tsa metseng ya mahae ho kgothaletsa baithuti ho nahana ka  Phumelela Mthimkhulu ke e mong wa dirutehi tsa pele tsa ho ba mooki wa diphoofolo ka hara naha.

==================================================================================================================

Page:2

Vuk’uzenzele2Phuptjane 2022 Kgatiso 1GENERALDITABA TSE AKARETSANGditshebeletso tsa kalafo ya diphoofolo jwaloka motjha wa mosebetsi.
Bo boetse bo tsebisitse dibasari tse 60 bakeng sa ho tobana le kgaello e hlokolosi ya dingaka tsa diphoofolo le bathusi ba dingaka tsa diphoofolo dibakeng tsa mahae tsa Afrika Borwa.
“Dibasari di reretswe ka ho toba baithuti ba dibakeng tsa metse ya mahae kaha ba ka busetsa tsebo ya bona metseng ya bo bona,” ho rialo Ngaka Nomfundo Mnisi, e leng Modulasetulo wa HWSETA.
Motlatsi wa Letona la Thuto e Phahameng, Saense le Ntjhafatso, Buti Manamela, o amohetse dibasari tsena.
Lefapha la UP la Saense ya Bongaka ba Diphoofolo le tla thusa HWSETA ka matsholo a ho ibapatsa, a  matlole a dibasari le a ho thaotha.
“Re tla boela re thuse HWSETA mabapi le ho tsamaisa dibasari, tse neng di abetswe baithuti ba selemo sa pele sa saense ya kalafo ya diphoofolo ho tswa dihlopheng tse hlokang menyetla,” ho rialo Chris van Blerk, Hlooho ya Dikgokahanyo le Merero ya Boraditaba Lefapheng la Saense ya Kalafo ya Diphoofolo la UP.
O re batjha ba lakatsang ho latela menyabuketsong ya Mthimkhulu le ho ingodisa bakeng sa lengolo la pele la dikgerata UP ba lokela hore ba be ba phethetse Setifikeiti se Phahameng sa Naha (NSC), kapa lengolo le tshwanang le lona, le ho kgema le ditlhokeho tsa mantlha.
“Bakeng sa kgerata ya Booki ba Diphoofolo, ba lokela ho kgema le Seahlolo sa Dintlha tsa Kamohelo sa 28 le NSC ka Senyesemane e le Puo ya Lapeng kapa Senyesemane e le Puo ya Pele ya Tlatsetso, mmetse, le saense kapa disaense tsa bophelo,” o a tlatseletsa.
Bakeng sa tlhahisoleseding e eketsehileng ka lekala lena, batjha ba ka iteanya le dibaka tsa bongaka ba diphoofolo kapa ba ka bua le baalafi ba diphoofolo ba tshebeletso e tlamang ya badudi (CCS) bao e leng karolo ya Lefapha la Temothuo,  Tlhabollo ya Mobu le Ntshetsopele ya Dibaka tsa Mahae (DALRRD) ho phatlalla le naha.
“Lenaneo la CCS le rerile ho fana ka ditshebeletso tse fihlellehang le tse kgonehang tsa bongaka ba diphoofolo dibakeng tse  sa fumaneng ditshebeletso tse batlehang le ho haella ka mehlodi ka hara Afrika Borwa. Kahoo, dingaka tsa diphoofolo tsa lenaneo di tla dula di sebetsa jwaloka mehlodi e hlwahlwa ya tlhahisoleseding,” ho rialo Van Blerk.
E tswella pele ho tswa ho leqephe la 1Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001 Head of Editorial and Production Regomoditswe Mavimbela Regomoditswe@gcis.gov.za  Acting Editor-in-Chief Zanele Mngadi | Zanelemngadi@gcis.gov.zaActing Managing Editor Tendai Gonese  | tendai@gcis.gov.za News EditorNoluthando Motswai Writer: More MatshedisoGraphic Designers  Tendai Gonese  | Benny KubjanaProduction AssistantsJauhara Khan | Sebastion Palmer Language Practitioners Nomgcibelo Motha  | Boitumelo PhalatseThandolunye Magudulela | Sizwe Ziqubuis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:Lata karete ya hao ya laesense ya ho kganna “Ke lebohela menyetla le mamati a tla buleha bakeng sa rona baoki hore re ntshetse dithuto tsa rona pele le ho ipabola ka hara lekala la rona, e leng se neng se le boima ho se etsa nakong e fetileng.”Bakganni ba entseng dikopo tsa dilaesense tsa ho kganna kapa ho ntjhafatsa dikarete kapa diphomete tsa seporofeshenale tsa ho kganna (PrDP) pakeng tsa Mphalane le Tshitwe ngwahola ba kgothaletswa ho ya di lata.
Ho ya ka Koporasi ya Bolaodi ba Sephethephethe Mebileng (RTMC), ke feela 42% ya dikarete tsa dilaesense tsa ho kganna tse 32 748 tse hlahisitsweng nakong ena tse latuweng.
Letona la Dipalangwang Fikile Mbalula le butse ditsi tsa phano ya dilaesense tsa RTMC Midrand le Eco Park ngwahola, e le karabelo ya tshallomorao ya dilaesense tsa ho kganna tse felletsweng ke nako ka lebaka la COVID-19.
Akhaonte ya Dikarete tsa  Dilaesense tsa ho Kganna, e hatisang dilaesense, e sebetsa bosiu le motsheare ho akofisa tlhahiso mme e ntse e le motjheng wa ho fedisa tshallomorao mafelong a Phuptjane.
RTMC e re batho ba lokela ho lekola boemo ba dikopo tsa bona pele ba leba ditsing tsa diteko ba ilo di lata.
Sena se ka etswa ka SMS kapa ka inthanete.
Ho lekola ka SMS boemo ba dikopo tsa bona tsa dilaesense tsa ho kgannaBakeng sa bothata ba dilaesense tsa ho kganna, baikopedi ba ka romela dinomoro tsa bona tsa ID ka SMS ho 33214. Ebe ba tla fumana e nngwe ya di-SMS tse ka tlase mona: • Application received: The application was received, but has not yet been processed.
• Production queue: The card is still being processed and manufactured.
• Produced and ready for collection: The card will be ready for collection in 21 days. However, due to the high number of cards being processed, the RTMC advises you to wait 35 days before going to collect.
• Problem card: There is a  problem with the production of your card. Please return to the testing centre.
Ho lekola boemo ba kopo ya hao ya PrDP, romela nomoro ya ID ka SMS ho 44220.
Ho lekola ka inthanete boemo ba dikopo tsa bona tsa dilaesense tsa ho kgannaO ka boela wa tseba boemo ba kopo ya hao mahala ka  inthanete.
• Etela online.natis.gov.za.
• Iketsetse porofaele mme o kene websaeteng.
• Tobetsa boemo ba kopo ya hao websaeteng.
Bao dilaesense tsa bona di felletsweng ke nako pakeng tsa Tlhakubele 2020 le  31 Phato 2021, ba tlotsweng ke letsatsi la ho qetela la ho ntjhafatsa la 5 Motsheanong, ba eletswa ho iphumanela laesense ya ho kganna ya nakwana ha ba etsa kopo ya ho ntjhafatsa bakeng sa ho dula ba ntse ba imatahantse le molao.
Leha ditsi tsa RTMC di butswe Mantaha ho isa Sontaha ho tloha ka hora ya bosupa hoseng ho fihlela ka hora ya borobong bosiu, setjhaba se kgothaletswa ho nka monyetla wa mela e mekgutshwane ka boLabohlano le mafelong a beke.
Tlhahisoleseding e fanwe ke RTMC.
Ha o batla ho tseba haholwanyane ka dibasari tse ding tse teng lekaleng lena, etel a www.up.ac.
za/faculty-of-veterinary-science/article/33926/bursaries-for-veterinary-science-studies.
Mokgwa wa ho etsa kopoHo etsa kopo bakeng sa e nngwe ya dibasari tse ntjha, baithuti ba ikemiseditseng ba lokela ho etsa kopo feela bakeng sa Lengolo la Saense ya Kalafo ya Diphoofolo kapa la Booki ba Diphoofolo (ba tla ikgethela ho dithuto ka bobedi) ka ho kena we psaeteng ya UP ho www.up.ac.za/online-application. Baithuti ha ba a lokela ho etsa dikopo ka kotloloho ho HWSETA.
Letsatsi la ho qetela la dikopo ke la 30 Phuptjane.
Ha o batla ho tseba haholwanyane ka makala a saense ya kalafo ya diphoofolo ka hara UP, etela www.up.ac.za/faculty-of-veterinary-science.
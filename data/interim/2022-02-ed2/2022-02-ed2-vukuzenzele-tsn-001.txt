

==================================================================================================================

Page:1

Batho le ditlamo tseo di amegang mo  bonweenweeng jwa dithendara tsa go reka dilwana le ditirelo tsa go lwantsha Bolwe tse jwa Mogare wa Coro na (COVID-19) mo pusong jaanong ba tshwanelwa ke go ikarabela melato ya bona.
 Sešweng jaana pegelo ya bofelo ya Yuniti ya Dipatlisiso tsa Dikgetse tse di Itlhophileng (SIU) ya go dira dipatlisiso tsa tirisobotlhaswa ya madi a a reretsweng go lwa ntshana le COVID-19 mo maphateng otlhe a puso le a poraefete a a amegang e ne ya letlelelwa ke Moporesitente Cyril Ramaphosa gore e phasaladiwe gore baagi ba itseele ka tsebe.
Pegelo eno e bontsha kgatelopele e e botlhokwa thata e e diriwang mo go lwantshaneng le bonweenwee le tsamaiso e e sa lolamang ya ditheo tsa puso le tsa poraefete, o tlhalositse jalo.
Ka Phukwi 2020 Moporesitente Ramaphosa o ne a laela SIU go dira dipatlisiso tseno. Mo motsing oo o ne a solofetsa gore fa SIU e ka fitlhela gore go na le bopaki jwa gore go tlotswe molao, e tla tshwanelwa ke go isa bopaki joo kwa Bothating jwa Bosekisi jwa Bosetšhaba (NPA).
SIU e ne gape ya letlelelwa gore e ka tsaya le dikgato tsa go isa ba ba amegang kwa kgotla go ba gapeletsa gore ba buse madi a ba a utswitseng kgotsa go duelela ditshenyegelo tse ba di bakileng mo pusong.
Tseo Pegelo e di  UtolotsengSIU e phuruphuditse dikonteraka tsa dithendara di le 5 467 tse di neilweng baabelani ba ditirelo ba le 3 066 tse di jeleng madi a le kanaka R14.3 bilione.
Ga jaanong go setse go konoseditswe dipatlisiso  mo dikonterakeng di le 4 549, mme mo go tsona di le 2 803 go fitlhetswe gore di abilwe ka tsela e e seng mo molaong. Seno se raya gore mo tirong yotlhe ya dipatlisiso tse di leng teng go setse go konoseditswe 62% ya yona.
“Dipatlisiso tseno maitlhomo a tsona e ne e le go samagana le batho mmogo le ditheo tseo di neng di nagana gore di tla ipha ntsha le go ikhumisa mmogo le bao ba neng ba ba thusa ka ditsapuso tseo di neng di tshwanela go thusaba baagi ba ba neng ba le mo tlalelong ka fa nageng,” Mopore sitente o ne a tlhalosa jalo.
O ne a tlaleletsa gape le ka gore ga go kgonagale gore e ka re mo dikontera keng tsa dithendara tse di neng di direlwa go boloka matshelo a batho le ditsela tseo ba iphedisang ka tsona bontsi jwa tsona tsa ntshiwa ka mokokotlo, ka tsela e e seng mo molaong le ka bo-khukhuntshwane. “Dipatlisiso tseno di bontsha maikemisetso a rona a go ntsha ka mmidi bonweenwee mmogo le go robala kobo e le nngwe le ditlhokotsebe tsa ditiro tseo,” ga rialo Moporesitente Ramaphosa.
Pegelo eno ya bofelo e bua ka dikgetse tse SIU e di rometseng kwa NPA, kwa mafapheng le ditheong tse di amegang tsa puso mmogo le kwa makaleng a mangwe. NPA e tla garela thulaganyo ya go dira gore bao ba tlotseng molao ba di game ba sa di tlhapela mmogo le go samagana le makoa a SIU e tsamaileng e a nopola mo dipatlisisong tsa  yona, Moporesitente o tlha lositse jalo.
Dikgato tse di  setseng di tserwe Fa e sale go thankgololwa dipatlisiso tseno, SIU, e thusiwa ke ditheo tse dingwe, e setse e tsere dikgato tse di latelang:
• Dikgetse di le 45, tse boleng jwa tsona jo  bo kopantsweng bo dirang R2.1 bilione, di rometswe kwa Lekgotleng la go Sekela Dikgetse tse di Itlhophileng tse di  ka ga Bonweenwee, Bokhukhuntshwane le Ditiro tse di Seng mo Molaong tsa go Tlhatswa Madi a Bogodu. Lekgotla leno O e tlisediwa ke Ditlhaeletsano tsa Puso (GCIS) O e tlisediwa ke Ditlhaeletsano tsa Puso (GCIS) ALSO AVAILABLE ON:VUK’UZENZELE KE MAHALA, GA E REKISIWE Diwebesaete ke: www.gcis.gov.
za www.vukuzenzele.gov.zaGo buisa Vuk'uzenzele tsenya epe ya GOVAPP e o ka e fitlhelang mo go:Morago o batle SA Government mo go Google playstore kgotsa mo go appstore Vuk'uzenzele @VukuzenzeleNews IKGOLAGANYE LE RONA MO Tshedimosetso House: 1035 cnr Frances Baard and Festival streets, Hatfield, Pretoria, 0083 Imeile ke: vukuzenzele@gcis.gov.zaMogala ke: (+27) 12 473 0103Tlhakole 2022 Kgatiso 2 Vuk’uzenzeleVuk’uzenzeleBoitekanelo  • Tlhabololo ya Metseselegae  • Ditiro • Pabalasego le Tshireletsego • Thuto Tsebe 6Matshwao a a ka go tsibosang fa ngwana a bogisiwaTsebe 7Ke eng se o tlhokang go se itse ka PrePDitlhokotsebe tse di dirileng bonweenwee mo dithendareng tsa COVID-19  ba digama ba sa di tlhapelaE tswelela mo gotsebe 2English /Setswana

==================================================================================================================

Page:2

YOUTH MATTERS Vuk’uzenzele2Tlhakole 2022 Kgatiso 2DIKGANGKAKARETSOTel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Acting Head of Editorial and Production  Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.zaWriters  More MatshedisoSilusapho NyandaSenior Designers  Tendai Gonese l Benny KubjanaProduction AssistanceJauhara Khan l Sebastion Palmer Language Practitioners  Nomgcibelo Motha l Boitumelo PhalatseThandolunye Magudulela l Sizwe Ziqubuis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:la semmuso le rwesitswe maikarabelo a go isa tshekong ditlhokotsebe tsa bogodu ka go ba tseela dikgato tsa semolao go busa madi a puso a a utswitsweng ka bonweenwee, bokhukhuntshwane le ka mokgwa wa go dirisa ditiro tse di seng mo molaong tsa go tlhatswa madi a bogodu;• Dikgetse di le 224 di rometswe kwa mafapheng kgotsa kwa ditheong tsa puso gore bathapi ba batlhankedipuso ba ba amegang ba  ba tseele dikgatokgalemo tsa kwa tirong; •
Dikgetse di le 386 di rome tswe kwa NPA, mme di le tharo mo go tsona di rometswe gore di tseelwe dikgato;• Dikgetse di le 330 di rometswe gore di tseelwe dikgato tsa merero ya tsamaiso, mme fano go buiwa ka dikgato tsa  go tswalela ba ba amegang ditšhono (gore ba se tlhole ba kgona go direla puso).
Go ya ka pegelo eno, go santse go na le madi a e  reng fa a kopanngwa otlhe  a bo a dira bokana ka R551.5 milione (a a diriwang ke madi a mo seatleng le a a  leng mo dithotong) a a santseng a tla busiwa ka go tseela ba ba a utswitseng dikgato, mme go fitlha ga jaana go setse go kgonnwe go busa a a ka dirang R34.2 milione.
 Dipatlisiso tseno di thusitse ka go thibela gore madi a a kanaka R114.2 milione a se dirisiwe go sa tlhokagale, mmogo le go emisa dikonteraka tsa dithendara tse di neng di ka bo di jele madi a le kanaka R170.4 milione.
SIU e akanya gore magareng ga Mopitlwe le Moranang 2022 e tla bo e garetse ka dikgetse tseno, pele e ka romela pegelo ya tlaleletso kwa go Moporesi tente mo bokhutlhong jwa Seetebosigo.Pegelo eno mo teng ga yona ga e bue ka dipatlisiso tsa dikgetse tse di tlhatlhetsweng kwa go SIU morago ga letlha la bofelo la go rebola pegelo ya bofelo tse ga jaana go santsweng go samaganwe le tsona.
Mo go tsona go buiwa ka dikgetse tse di tlhatlhetsweng kgatlhanong le baabelani ba ditirelo ba le 476, ba ba amegang mo dikonterakeng tsa dithendara di le 964, tse boleng jwa tsona bo fetang R961.6 milione.
 Kantoro ya Moporesitente e tlhalositse gore tshedi mosetso e e amanang le dipatlisiso tseno le yona e tla tlhagelela mo pegelong e e  tla phasaladiwang ka kgwedi ya Seetebosigo.
Moporesitente o lebogile SIU ka tiro e ba e diri leng mo sebakeng sa dikgwedi di le 18, mmogo le  bao ba buleditseng ditiro tseno tsa bogodu mmogo le dipaki tse di nee tseng babatlisisi ba dikgetse tseno ka tshedimosetso. vIkwadise mo sefalanatshedimosong sa CACH ka WhatsApp mo dinomorong tsa Chatbot tsa 078 776 8660, ka go romela SMS mo go *134*225# kgotsa ka  go ikwadisa mo webesaeteng ya bona ya cach.ac.za.
Go bona tshedimotsetso ka botlalo ka ga CACH, etela tsebe ya bona ya Facebook mo go CACH_SA.
E tswelela go  tswa mo go tsebe 1Silusapho NyandaBarutwana ba ba sa amogelwang kwa ditheong tse dikgolwane go tsweletsa dithuto tsa bona ba ka kopa Lefelo la Kamogelo le Phetiso ya Dikopo (CACH) go ba tswa thuso.
CACH ke setheo sa tirelo ya puso sa inthanete se se laolwang ke Lefapha la Ditheo tse Dikgolwane tsa Thuto le Katiso (DHET). Se  thusa barutwana ba ba tlhokang thuso ya go bona sebaka sa go tsweletsa di thuto tsa bona kwa diyunibesiting, kwa dikholejeng tsa Katiso le Thuto ya Diatla le ya Setegeniki (di-TVET) le bao ba batlang ditšhono tsa go ithuta le go atisa bokgoni jwa bona.
"Ditirelo tsa CACH di butse ka la bo 24 Ferikgong mme di tla tswalela ka la bo 31 Mopitlwe 2022 mme tsona di thusa bao ba batlang go tsweletsa dithuto tsa bona kwa ditheong tse dikgolwane tsa thuto le katiso mme ba retelelwa ka ntlha ya go tlhaelwa ke sebaka," ga rialo Tona ya Ditheo tse Dikgolwane tsa Thuto le Katiso Ngaka Blade Nzimande.
CACH e thusa barutwana ba ba dirileng dikopo ka nako kwa diyunibesiting le  kwa dikholejeng mo ngwageng wa 2021 mme ba sa tseewa mo go seo ba neng ba batla go se ithutela.
DHET e rile seno gantsi se diragala ka ntlha ya fa e le gore morutwana o ne a sa falola ka dipholo tse di tlhokegang mo serutweng se a batlang go se ithutela kgotsa ka ntlha ya fa palo ya barutwana ba ba amogetsweng mo serutweng seo e setse e tletse.
CACH e thusa gape le bao  ba dirileng dikopo kwa ditheong tsa thuto e kgolwane ebile ba setse ba amogetswe mo dirutweng tse ba neng ba dirile dikopo mo go tsona, mme jaanong ba fetotse mogopolo mme ba batla go tsenela dirutwa tse dingwe.
CACH e tla romela badiradikopo go bona ditirelo tsa go ba thusa ka dirutwa tse ba ka ithutelang tsona, mme fa go kgonegang e tla ba thusa gore ba tseewe mo serutweng se se santseng se amogela baithuti mo go sona kwa diyunibesiting le kwa dikholejeng tsa TVET kgotsa mo matsholong a go ithutela tiro ba le mo tirong a Bothati jwa Lekala la Thuto le Katiso (di-SETA), ntle le gore ba kuke maoto a bona go leba kwa ditheong tseo.
Diyunibesiti tsotlhe tsa puso, dikholeje tsa TVET mmogo le di-SETA di ka etela sefalanatshedimoso sa CACH go tsaya badiradikopo ba ba fitlheletseng dipholo tse di tlhokagalang go ka tsena mo dirutweng tse ba nang le tsona tse di santseng di amogela baithuti.
 “Ditheo tsa thuto di tsaya maina a badiradikopo mo sefalanatshedimosong sa CACH mme morago se ikgolaganye le bona,” ga rialo sebueledi sa DHET Ishmael Mnisi.Badiradikopo ba ba ikwadisang mo sefalanatshedimosong sa CACH ba tshwanetse go tlatsa tshedimosetso e e ka ga dintlha tsa bona, mmogo le e e ka ga seo ba batlang go se ithutela.
  Badiradikopo ba ka kgona go amogela kgotsa go gana go ithutela dirutwa tseo CACH e ba romelang tsona go tshitshinya gore ba itlhophele go ithutela tsona.
Ditheo tsa thuto e kgolwane di tla kgona go bona  tshedimosetso ya morutwana mo go CACH fa fela  e le gore o setse a ikwadisitse mo sefalaneng seno e bile a kwadisitse gape le dipholo tsa gagwe tsa Mophato wa bo 12.
Mnisi a re CACH e thusa gape le badiradikopo ba  ba iseng ba itse gore ba batla go ithutela eng ka go ba romela kwa lepha teng la DHET la Ditirelo tsa go Sedimosetsa Batho ka Dirutwa tsa Ditiro tse di Leng Teng tse ba ka di Ithutelang Tsona. vBaagi ba ka re tswa thuso mo ntweng ya go lwantshana le bonweenwee mo ditheong tsa puso ka go begela mogala wa tshoganyetso wa SIU ka ditiro tsa bonweenwee tse di diragalang mo ditheong tsa puso ka go letsetsa 08000 37 77 4.


==================================================================================================================

Page:2

tfola imithoyi lengubomahamba nendlwana lebuya kuLitiko Letemfundvo.
Ngabese ngiyabuka futsi ngafaka sicelo sendzawo lapho sitawugcina sakhe khona sikolo setfu.
Sanikwa emahekhtha  lasihlanu emhlaba ngemnyaka we-1998,” kusho Gilman.
Inhlangano lengenti inzuzo lebitwa ngekutsi yi-Kals and Spaks yanikela ngemagumbi ekufundzela esikhashana lamatsatfu, ummango wona wase wakha emagumbi lasi hlanu eludzaka.
Kuyo yonkhe leminyaka, Gilman wachubeka nekugcugcutela kutsi lesikolo sitfutfukiswe futsi kwagcina ngekutsi, kutfolakale emagumbi ekufundzela lasihlanu lavela Ehhovisi laNdvunankhulu waseNshonalanga Kapa.
Ngemnyaka we-2014, tintfo tagucuka taba tinhle ngalesikhatsi Litiko Letemfundvo Lesisekelo, ngekusebentisa i-ASIDI, likhipha ithenda yekwakha Sikolo Semabanga Laphasi iNkululeko Ralo Primary School.
“Kwakhiwa kwesikolo kwacala ngemnyaka we-2018 sacedza kwa khiwa ngemnyaka we2021, sibonga i-ASIDI,”  kusho Gilman.
 Ukukhutsata kufundza nekufundzisa  Lisekela Lendvuna Yetemfundvo Lesisekelo Reginah Mhaule utsi litiko lifuna kucinisekisa kutsi sakhiwonchanti lesitakhiwo saso sonkhe sikolo sikhu tsata bafundzi kutsi bete esikolweni nekutsi bafundze, nekutsi bothishela nabo bafundzise.
“Kwakhiwa kwalesikolo kuyindlela yahulumende yekubuyisa sitfunti etindzaweni tasemakhaya nakubantfwana labahluphekile labasangena sikolo futsi nakubothishela babo,” yangeta.  Lilunga lemtimba lolawula sikolo, Nomuntu Dlengane, utsi lesikolo lesisha sitawugcugcutela bothishela nebafundzi kutsi bafinyelele kumakhono abo ngalokuphelele.
“Simo sengcondvo sebafundzi betfu nekutetsemba kwabo sevele kutfutfukile ngenca yalesakhiwo-nchanti lesisha.
Loku kutawuphindze kusisite ekulandzeleni  kuhlalisana ngekuchelelana emagunjini etfu ekufundzela kute sikhone kucedza kusabalala Kwesifo Seligciwane lekhorona,” kusho Dlengane.
Lesikolo sinebafundzi laba-489, bothishela laba14, kanye nabomabhalane lababili. Sicala ebangeni R kuya kule-7 futsi sikolo lesingakhokhisi tindleko tekufundza.
 vI-ASIDI ngetinombolo• Kube netikolo te-ASIDI leti-39 letaphotfulwa emkhatsini kwemnyaka we-2020 kuya kuwe-2021.
• Imali lemabhiliyoni laR1.395 yasetjentiswa kwakha tikolo emkhatsini kwemnyaka timali we2020/2021.
• Linani selilonkhe, imali lemabhiliyoni lati-R8.195 yasetjentiselwa kwakha tikolo leti-266.
 Sphelele Ngubane Titjudeni nelusha loluvela kulabo labanemlandvo wekuhlupheka nelabasezingeni lalabahola kancane baya gcugcutelwa kutsi bafake ticelo tekuchaswa ngetimali Kusikimu Savelonkhe Sekusita Titjudeni Ngetimali (i-NSFAS).  Ngekusho kweLitiko Letemfundvo Lephakeme Netekuceceshwa, kuchaswa ngetimali yi-NSFAS kuyatfolakala kulusha lesevele luphotfule tifundvo tasetikolweni noma leselenta tifundvo telizinga leliphakeme etikhungweni temfundvo lephakeme.
Bangafaka ticelo tabo tekuchaswa ngetimali ku-NSFAS kute bakhone kufundza enyunivesi yemmango noma ekolishi lekufundzisa nelekuceceshelwa temaciko noma temakhono (i-TVET), kufu-neka bente loku kungakengci lusuku lwekuvala lwamhla ti-7 Bhimbidvwane, 2022.
 Labafaka ticelo kufuneka babe:
• Takhamuti  taseNingizimu Afrika noma bahlali ngalokugcwele labafisa kubhalisa noma lesevele babe bafundza kunyunivesi yemmango noma ekolishi le-TVET; • Batfola sibonelelo se-Ejensi yekuCinisekiswa kweteNhlalakahle eNingizimu Afrika; • Babuya emakhaya lahola linani selilonkhe lelihlanganisiwe lelingendluli ku-R350 000 ngemnyaka.
Likusasa lelichakatileNhlakanipho Mkhize (26) uneticu tebuciko kutegezi, sibonga kuchaswa ngetimali yi-NSFAS, leyakhokhela tifundvo takhe ekolishi  i-Umfolozi TVET College KwaZulu-Natali.
Mkhize, lobuya eRichards Bay, watfola Sitifiketi Savelonkhe (Semsebenti wetandla) Sekwakha Sakhiwonchanti Sagezi ngemnyaka we-2017.
Kwengeta kulokufundza lobekugcile ekolishi, kwadzingeka kutsi aphindze atfole kuceceshwa lokwenteka emsebentini nekutsi aphumelele luhlolo lwekuba nalobuciko.
Asacala tifundvo takhe tasekolishi, Mkhize watfola litfuba lekulinga kusebentisa loko lakufundzile, kute acinisekise kutsi utfola kutetsemba kulamakhono lasisekelo labekawatfutfukisa.
“Njengesitjudeni semnyaka wekucala ekolishi, besengi vele ngicalile kubukana netinkinga tagezi emangweni wangakitsi. Likolishi i-Umfo lozi TVET College belisinika kokubili kufundza ngethiyori kanye nekufundza ngekwenta.
“Lokukahle ngekuba sitjudeni sase-TVET akusiko kuphela kuvuleleka babone tintfo, kodvwa baphindze batfole kufundza lokuphocelekile lokugcile kulokwenteka endzaweni yekusebenta yangemphela lokucinisekisa kutsi banemakhono lafanele ngembi kwekutsi batfole ticu tabo,” usho njalo.
Njengabo bonkhe bantfu labasha baseNingizimu Afrika labanemlandvo wekuhlupheka, Mkhize bekati kutsi ufuna kuba ngunjiniyela, kodvwa kute umuntfu emndenini wakhe lobekangamelana netindleko tasekolishi.
“Lesikhatsi ngicala kwati ngalokuchaswa kwe-NSFAS, bengati kutsi kutangiholela lapho ngifuna kuya khona – kuba ngunjiniyela,” usho njalo.
Loluchaso lwe-NSFAS lweminyaka lemitsatfu lwakhokha tindleko taMkhize temabhuku, tekufundza kanye netetigitjelwa, futsi watfola nemali yekutinakekela.
 vTITJUDENI LETIFUNA  kufaka ticelo tekuchaswa ngemali yi-NSFAS tisalelwe kuphela sikhatsi lesifika kumhla ti-7 kuBhimbidvwane 2022 sekutsi bente njalo.
 YOUTH MATTERS Vuk’uzenzele2Bhimbidvwane 2022Lusuku lwekuvala kufakwa kweticelo ku-NSFAS luyasondzela LOKUVAMILETel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Acting Head of Editorial and Production  Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.zaWriters  More MatshedisoSilusapho NyandaGraphic Designers  Tendai Gonese | Benny Kubjana Production Assistants  Jauhara Khan | Sebastion Palmer Language Practitioners  Nomgcibelo Motha | Boitumelo PhalatseThandolunye Magudulela | Sizwe Ziqubu is published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:Isukela elikhasini leku-1Kutfola lwati lolubanti, vakashela www.nsfas.
org.za noma usilandzele etinkhundleni temmango tekuchumana kuFacebook: National Student Financial Aid Scheme, kuTwitter: @myNSFAS nakuInstagram:  @myNSFASUsifaka njani siceloTitjudeni tingafaka ticelo ngeinthanethi ngekulandzela letinyatselo letilandzelako:
• Sinyatselo seku-1: Iya kuwww.nsfas.org.za bese ucafata ku‘myNSFAS’ • Sinyatselo sesi-2: Vula i-akhawunti yakho yemyNSFAS.
• Sinyatselo sesi-3: Cafata u-‘apply’ bese ugcwalisa letigaba letikusikrini.
• Sinyatselo sesi-4: Faka emadokhumenti ladzingekako, lapho kufanele khona.
• Sinyatselo sesi-5: Cafata u-‘submit’.

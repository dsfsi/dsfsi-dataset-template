

==================================================================================================================

Page:2

Ngowe-1994, isikolo safudukela kwiHolo i-Eli Spilkin, elakhiwa ngusomashishini wasekuhlaleni u-Eli Spilkin.
“Kwangalo nyaka, safumana izindlu zangasese ezingomahamba nendlwana ezivela kwiSebe lezeMfundo lephondo.
Ndiye ndakhangela ndaza ndafaka isicelo sesiza apho ekugqibeleni sasiza kwakha isikolo sethu. Safumana umhlaba ozihektare ezi ntlanu ngowe-1998,” utsho u-Gilman.
Amagumbi okufundela ethutyana amathathu anikezelwa kwesi sikolo ngumbutho ongenzi nzuzo  obizwa ngokuba yi-Kats and Spaks, kwaye uluntu lwakha amagumbi okufundela odaka amahlanu.
Kuyo yonke le minyaka, u-Gilman waqhubeka ekhuthaza ukuba isikolo siphuculwe kwaye ekugqibeleni, kwafunyanwa amagumbi okufundela amahlanu avela kwi-Ofisi yeNkulumbuso yeMpuma Koloni.
Ngowama-2014, izinto zatshintsha zabangcono xa iSebe leMfundo esiSiseko, ngokusebenzisa i-ASIDI, lakhupha ithenda yokwakha iSikolo samaBanga aphantsi iNkululeko Ralo Primary School.
“Ukwakhiwa kwaqala ngowama-2018 kwaye isikolo sagqitywa ngowama-2021,  siyabulela kwi-ASIDI,” utsho u-Gilman.
Ukukhuthaza Ukufundisa nokufunda USekela Mphathiswa weMfundo esiSiseko u-Reginah Mhaule uthi isebe lifuna ukuqinisekisa ukuba iziseko zophuhliso zezakhiwo zesikolo ngasinye zikhuthaza abafundi ukuba baye esikolweni kwaye bafunde, nootitshala bafundise.
“Ukwakhiwa kwesi sikolo yindlela karhulumente yokubuyisela isidima kubantwana abahlelele kileyo abahamba isikolo basemaphandleni nakootitshala babo,” wongeze njalo. Ilungu lebhodi elawula  isikolo, uNomuntu Dlengane, uthi esi sikolo sitsha siza kukhuthaza ootitshala kunye nabafundi ukuba baphumelele ngokupheleleyo.
“Izimo zengqondo kunye nokuzithemba kwabafundi bethu sele kuphucukile ngenxa yesiseko sophuhliso esitsha.
Oku kuyakusinceda ukuba sigcine umgama wasekuhlaleni kumagumbi ethu okufundela ukuze siphelise ukusasazeka kweSifo seNtsholongwane ye-Corona,” utshilo uDlengane.
Esi sikolo sinabafundi abangama-489, ootitshala abali-14, noomabhalane bolawulo ababini. Sibonelela ngamabanga ka-R ukuya kwelesi-7 kwaye sisikolo esingahlawulisi mali.
 vI-ASIDI ngokwamanani• Bekukho izikolo ze-ASIDI ezingama-39 ezigqityiweyo phakathi kowama-2020 kunye nowama-2021.
•Izigidi zezigidi eziyi-R1.395 zachithwa ekwakheni izikolo ngexesha lonyaka-mali wama-2020/2021.
•Zizonke, isixa-mali sezigidi zezigidi eziyi-R8.195 zachithwa ekwakhiweni kwezikolo ezingama-266.
Sphelele Ngubane Abafundi kunye nolutsha oluphuma kumakhaya ahlelelekileyo bayakhuthazwa ukuba bafake izicelo ze nkxaso-mali kwiSikimu soNcedo lwezeZimali sabaFundi seSizwe (i-NSFAS).
NgokweSebe leMfundo ePhakamileyo kunye noQeqesho, inkxaso-mali ye-NSFAS iyafumaneka kulutsha olusele lugqibile ukufunda esikolweni okanye olusele lusenza izifundo  kulo naliphi na iziko lemfundo ephakamileyo.
Bangafaka isicelo senkxaso-mali kwi-NSFAS ukuze bafunde kwiyunivesithi yoluntu okanye kwikho leji yemfundo yobugcisa  noqeqesho (i-TVET), kodwa bakwenze oko ngaphambi komhla wokuvala wesi-7 kweyoMqungu, wama-2022.
Abafaki-zicelo kufuneka:
• Babe ngabemmi boMzantsi Afrika okanye babengabahlali abasisigxina abafuna ukubhalisa okanye abasele befunda kwiyunivesithi yoluntu okanye kwikholeji ye-TVET; 
• Babengabaxhamli bezibonelelo ze-Arhente yeziBonelelo zezeNtlalo noMhlalaphantsi yaseMzantsi Afrika; 
• Baphume kumakhaya anomvuzo wekhaya odityanisiweyo ongagqithiyo kuma-R350 000 ngonyaka.Ikamva eliqaqambileyoUNhlakanipho Mkhize (26) ligcisa lombane, siyabulela kwinkxaso-mali ye-NSFAS, ehlawulele izifundo zakhe kwiKholeji i-Umfolozi TVET College KwaZulu-Natal.
UMkhize, wase-Richards Bay, ufumene iSatifikethi seSizwe (Somsebenzi) so Kwakha iziSeko zoPhuhliso loMbane ngowama-2017.
Ukongeza kwimfundo yasekholeji, kuye kwafuneka ukuba agqibezele uqeqesho lwasemsebenzini kwaye aphumelele uvavanyo lokwenza umsebenzi.
Ekuqaleni kwezifundo zakhe, uMkhize wafumana ithuba lokusebenzisa oko akufundileyo, eqinisekisa ukuba ufumana ukuzithe mba kwizakhono ezisisiseko awayeziphuhlisa.
 “Njengomfundi owenza unyaka wokuqala, ndandisele ndilungisa iingxaki zombane kwindawo endihlala kuyo. I-Umfolozi TVET College isinike zombini ithiyori kunye nokusebenza.
“Inzuzo abanayo abafundi be-TVET ayikokubona nje ukuba wenziwa njani umsebenzi kuphela, kodwa ikwayinto enyanzelekileyo yokufunda esekelwe emsebenzini ukuze kuqinisekiswe ukuba banobuchule ngaphambi kokuba bafumane iziqinisekiso zabo,” utshilo.
Njengoninzi lolutsha lwaseMzantsi Afrika oluphuma kumakhaya ahlelelekileyo, uMkhize wayesazi ukuba ufuna ukulandela ikhondo lobunjineli, kodwa akukho namnye kusapho lwakhe owayenakho ukuhlawula imali yokufunda yasekho lejini.
“Ndathi ndakufumana ulwazi ngenkxaso-mali ye-NSFAS, ndandisazi ukuba iza kundikhokelela apho ndifuna ukuya khona – ukuba yinjineli,” utshilo.
Inkxaso-mali ye-NSFAS yeminyaka emithathu ka Mkhize yamhlawulela iincwadi zakhe, izifundo zakhe kunye nezothutho,  kwaye wafumana nesibonelelo sokuzikhathalela.
 vABAFUNDI ABAFUNA ukufaka izicelo zenkxaso-mali yeNSFAS banomhla wokugqibela wesi7 kweyoMqungu 2022 kuphela ukuba benze oko.
 YOUTH MATTERS Vuk’uzenzele2EyoMqungu 2022EMINYE IMIBA GABALALATel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Acting Head of Editorial and Production  Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.zaWriters  More MatshedisoSilusapho NyandaGraphic Designers  Tendai Gonese | Benny Kubjana Production Assistants  Jauhara Khan | Sebastion Palmer Language Practitioners  Nomgcibelo Motha | Boitumelo PhalatseThandolunye Magudulela | Sizwe Ziqubu is published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:Liqhubeka lisuka kwiphepha loku-1Umhla wokugqibela wenkxaso-mali ye-NSFAS Ukufumana iinkcukacha ezithe vetshe, tyelela ku-www.nsfas.org.za okanye ulandele amajelo eendaba zoluntu kwiFacebook: National Student Financial Aid Scheme, kwiTwitter: @myNSFAS kunye neInstagram: @myNSFAS Indlela yokufaka isiceloAbafundi banokufaka izicelo kwi-intanethi ngokulandela la manyathelo:
• Inyathelo loku-1: Yiya ku-www.nsfas.org.za uze ucofe kwindawo ethi ‘myNSFAS’.
• Inyathelo lesi-2: Zivulele i-akhawunti ye-myNSFAS.
• Inyathelo lesi-3: Cofa kwindawo ethi ‘apply’ kwaye ugcwalise amacandelo esikrini.
• Inyathelo lesi-4: Faka amaxwebhu axhasayo afunekayo, apho kuchaphazeleka khona.
• Inyathelo lesi-5: Cofa u-‘submit’.

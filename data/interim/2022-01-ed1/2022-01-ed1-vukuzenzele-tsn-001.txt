

==================================================================================================================

Page:1

More Matshediso Nkululeko Ralo Primary School ke motlhala wa gore go ka diriwa dilo tse dintle go le kana kang fa baagi le puso ba dirisana mmogo sentle.
Sekolo seno, se se leng kwa Mthatha kwa poro fenseng ya Kapa Botlhaba, kwa tshimologong se ne  se tsenelwa mo keratšheng ya o mongwe wa baagi yo sekolo seno se reeletsweng ka ene, ebong Nkululeko Ralo.
Fa dingwaga di ntse di tsamaya, le sona sekolo seno se ne sa nna se ntse se tsamaya se gola le go fuduga.
Le fa go le jalo, barutabana  ba sekolo seno mmogo le baithuti ba sona fa e sale  sekolo seno se simolola ga ba ise ba tle ba ipone ba tsena mo moagong o o diretsweng gonna sekolo go fitlha mo malobanyaneng fale, fa bane ba bulelwa mejako ya sekolo se sentšhwa sa ma emo a a kwa godimo.
Sekolo seno gore se fetswe go agiwa ke ka ntlha ya Letsholo le le Potlakisitsweng la go Tlisa Mafaratlhatlha a Dikolo (ASIDI), le le thankgolotsweng ke Lefapha la Thuto ya Motheo mo ngwageng wa 2011.
Letsholo leno maitlhomo a lona ke go fedisa dikolo tse di bayang mo kotsing matshelo a barutwana le a batlhankedi  ba dikolo, ka ntlha ya go tlhoka dikago tse di botlhokwa tse di tlhokagalang, metsi, dintlwanaboithusetso le motlakase.
Go fitlha mo motsing ono ka letsholo leno la ASIDI go setse go agilwe dikolo di le 266, go agilwe dintlwanaboithusetso mo dikolong di le 886, dikolo di le 1 030 di tsenyeditswe metsi fa dikolo di le 372 tsona di tsenyeditswe motlakase.
Barutwana ba Nkululeko Ralo Primary School jaanong ba na le diphapo siborutelo tse di matshwanedi le lefelo le le nang le didirisiwa tse di tlhokaga lang mo dithutong tsa bona, laboratori ya saense, lefelo la go tshwarela ditirelo tse di farologaneng mo go lona le lefelo la bojelo.  Go nna le ponelopele e e tshwanangMogokgo Koleka Gilman o na le lerato fa go tla mo go tokafatseng thuto kwa  Mthatha.
Toro ya gagwe ya go simolola sekolo mo motseng wa gaabo e simolotse ka 1988, mme mo ngwageng yo o latelang o ne a simolola go abelana ponelopele ya gagwe le baagi ba motse wa gaabo.
“Mo motseng wa rona go ne  go tletse bana ba ba tshwanetseng go bo ba tsena sekolo mme ba ne ba sena ko ba ka yang sekolong gone. Ponelopele ya me e ne ya itumedisa Nkululeko Ralo, yo a ithaopileng go re adima keratšhe  ya gagwe gore re e dirise jaaka sekolo,” Gilman o tlhalositse jalo.
O tlaleleditse ka gore Ralo o ne a tsaya matsapa a mangwe gape a ya go batla khontheinara ya Telkom e le yona e neng ya dirisiwa jaaka e nngwe ya diphaposiborutelo. Ralo o ne a kopa gape ba bangwe ba le babedi ba baagi mo motseng ba ba neng le bona ba na le dikeratšhe go re adima tsona gore re di dirise jaaka diphaposiburutelo.
Ka maswabi Ralo o ne a thula botala ka tlhogo mo ngwageng wa 2004.
Mo ngwageng wa 1994, sekolo seno se ne sa fudugela kwa Holong ya Eli Spilkin, e e  neng e agilwe ke rrakgwebo wa mo motseng yo leina la gagwe le ene e neng e le Eli Spilkin.
“Mo ngwageng ona oo re ne ra rekelwa dintlwanaboithusetso ke Lefapha la Thuto ya Motheo la porofense.
Ke ne ka simolola ka tswa  letsholo la go batlana le naga eo re ka agelwang sekolo sa rona mo go yona. Re ne ra neelwa naga ya diheketara di le tlhano mo ngwageng wa 1998,” ga rialo Gilman.
Re ne ra adimiwa gape le diphaposiborutelo di le tharo ke ba mokgatlo o o sa direng le Sekolo se sentšhwa sa maemo a a kwa godimo sa Nkululeko Ralo Primary School ke lefelo le le nang le seriti le go naya seriti baithuti mo motseng wa Mbuqe kwa Mthatha.
 January 2022 Edition Tsebe 6Tsebe 4Go tseeleng baithuti matsapa ga Matlapu go nnile le  mosola Godisa kgwebo ka WhatsAppO e tlisediwa ke Ditlhaeletsano tsa Puso (GCIS)

English/SetswanaO e tlisediwa ke Ditlhaeletsano tsa Puso (GCIS)

English/SetswanaALSO AVAILABLE ON:VUK’UZENZELE KE MAHALA, GA E REKISIWE Diwebesaete ke: www.gcis.gov.za www.vukuzenzele.gov.zaGo buisa Vuk'uzenzele tsenya epe ya GOVAPP e o ka e fitlhelang mo go:Morago o batle SA Government mo go Google playstore kgotsa mo go appstore Vuk'uzenzele @VukuzenzeleNews IKGOLAGANYE LE RONA MO GOTshedimosetso House: 1035 cnr Frances Baard and Festival streets, Hatfield, Pretoria, 0083 Imeile ke: vukuzenzele@gcis.gov.zaMogala ke: (+27) 12 473 0103E tswelela mo gotsebe 2Ferikgong 2022Ferikgong 2022Vuk’uzenzeleBoitekanelo  • Tlhabololo ya Metseselegae  • Ditiro • Pabalasego le Tshireletsego • Thuto ASIDI e sala morago tshalelomorago e e leng teng mo mafaratlhatlheng a dikolo

==================================================================================================================

Page:2

tseno wa Kats and Spaks, mme baagi ba motse le bona  ba ne ba itlola matlere mme ba ikagela diphaposi tse dingwe gape di le tlhano tsa mmu.
Fa dingwaga di ntse di tsamaya Gilman ga a ke a ema teng foo, o ne a tswelela go lwela gore sekolo seno se tokafadiwe mme kwa bofelong Kantoro ya Tona kgolo ya Puso ya Porofense ya Kapa Botlhaba le yona e ne ya rekela sekolo seno diphaposi tse dingwe gape di le tlhano.
Ka ngwaga wa 2014, dilo di ne tsa fetoga fa Lefapha la Thuto ya Motheo, ka le tsholo la ASIDI, le ne la ntsha thendara ya go agela sekolo sa Nkululeko Ralo Primary School sekolo.
“Go simolotswe go agiwa sekolo seno ka ngwaga wa 2018 mme go ne ga fediwa go se aga mo ngwageng wa 2021, mme seno ke ka ntlha ya ASIDI,” Gilman a rialo.
 Go rotloetsa barutabana go ruta le baithuti go ithutaMotlatsatona wa Thuto ya Motheo Reginah Mhaule a re lefapha la gagwe le batla go aga dikolo tse di tla rotloetsang barutabana go  ruta le baithuti go ithuta. “Moago wa sekolo seno ke tsela e puso e lekang ka yona go tsosolosa seriti sa baithuti  le barutabana ba kwa dikolong tse di kwa metseselegaeng le tse di humanegileng,” o tlaleleditse ka go rialo.
Yo mongwe yo e leng tokololo ya Lekgotlataolong la Sekolo (SGB), Nomuntu  Dlengane, a re sekolo se sentšhwa seno se tla rotloetsa barutabana le baithuti go ntsha ga tshwene.
“Barutwana ba rona maitsholo a bona a setse a  fetogile e bile ga ba sa ikobonya ka ntlha ya sekolo se sentšhwa seno.
Sekolo seno se tla dira gape le gore re kgone go obamela dikgato tsa go katogana ga barutwana mo dipha posiborutelong gore re kgone go fedisa ditiragalo tsa go gasa Bolwetse jwa Mogare wa Corona,”  Dlengane o tlhalosa jalo.
Sekolo seno se na le barutwana ba le 489, barutabana ba le 14, mmogo le batlhankedi ba bakwaledi  ba tsamaiso ba le babedi.
Sekolo seno se diretswe go ka amogela bana ba sekolo ba Mophato wa R go fitlha go ba Mophato wa bo 7 e bile gape ke sekolo se se  letleletsweng se barutwana ba tsenang sekolo ntle le go duelela madi a dithuto tsa bona.
 vDipalopalo tse di iponagatsang fa go buiwa ka ASIDI• Gare ga ngwaga wa 2020 le wa 2021 letsholo la ASIDI le agile dikolo di le 39.
• Mo ngwageng wa matlole wa 2020/2021 go dirisitswe madi  a le kanaka  R1.395 bilione go aga dikolo.
• Madi otlhe a a setseng a dirisitswe mo letsholong leno go aga dikolo di  le 266 ke  R8.195 bilione.
Sphelele Ngubane Baithuti le bašwa ba ba tswang kwa mala peng a a humanegileng le ao batsadi ba bona ba dirang mme letseno la bona le se kalo ba rotloediwa go tsenya dikopo tsa go thusiwa ka ditšhelete tsa go ya sekolong tsa Sekema sa Naga sa go Thusa Baithuti ka Ditšhelete tsa go ya Seko long (NSFAS).
Go ya ka Lefapha la Thuto le Katiso e Kgolwane, NSFAS e duelela dithuto tsa  baithuti ba ba weditseng materiki wa bona kgotsa ba ba setseng ba ntse ba le mo dikolong tse dikgolwane ba dira dithuto tsa bona kwa ditheong tseo.
Ba ka kopa NSFAS go ba thusa ka ditšhelete tsa go tsweletse dithuto tsa bona kwa diyunibesiti kgotsa kwa  Dikholejeng tsa Katiso le Thuto ya Diatla le ya Setegeniki (TVET), mme ba tshwanetse go dira seno  pele ga la bo 07 Ferikgong 2022.Badiradikopo e tshwanetse ya  bo e le:
• Baagi ba Aforika Borwa kgotsa baagi bao ba amogetsweng jaaka baagi ba naga eno ba ba batlang go ikwadisa kwa diyunibesiti kgotsa kwa dikholejeng tsa TVET kgotsa ba ba setseng ba amogetswe mo ditheong tseno; 
• Baagi ba ba neng ba amogela megolo ya go thusa baagi ya Setheo sa Tlhokomelo ya Baagi sa Aforika Borwa (SASSA); 
• Baagi ba ba tswang kwa malapeng a e reng fa mogolo otlhe o o amogelwang wa ka fa lapeng mo ngwageng fa o kopanngwa o bo o sa fete R350 000.
Bokamoso jo bo phatshimangNhlakanipho Mkhize, wa dingwaga di le 26, o na le makwalothuto a go dira ka motlakase, seno ke ka ntlha ya go isiwa seko long ke NSFAS, jaaka e dueletse dithuto tsa gagwe kwa Kholejeng ya TVET ya Umfo-lozi kwa KwaZulu-Natal.
Mkhize, yo a nnang kwa Richards Bay, ene mo ngwageng wa 2017 o iponetse Setifikeiti sa Naga sa go Dira Tiro ya Diatla mo lepha teng la Mafaratlhatlha a Motlakase le Dikago.
Mo godimo ga go ithuta ka go ya sekolong, o ne gape a tshwanelwa le ke go ya kwa tirong go katisiwa teng gore a kgone go falola teko ya go dira tiro kwa lefelong la tirelo.
Mkhize o ne a simolola go dira tiro ya gagwe e santse e le gona a simolola go ithutela se a neng a ithutela sona ka go diragatsa ka namana seo a neng a ithuta sona kwa sekolong, mme seno se dirile gore a simolole go itshepa.
“Ke simolotse go thusa batho mo motseng wa rona ka matsapa a motlakase ke santse ke le mo ngwa geng wa me wa ntlha wa dithuto. Kholeje ya TVET ya Umfolozi e dirile gore re nne le kitso ya go tlhaloganya se se rutiwang le go diragatsa seo re se rutilweng.
“Mo ditšhonong tse baithuti ba TVET ba nang le tsona ga se fela ditšhono tsa go diragatsa seo ba se ruti lweng, ba na gape le ditšhono tse e leng segapeletsa tsa go romelwa kwa mafelong a tiro go ithutela ditiro teng moo  ba tla neelwang tiro mme ba e dire ka botlalo le go neelwa bopaki jwa gore ba itsi tiro e ba ithutelang yona pele ba ka neelwa makwalo a thuto” o tlhalositse jalo.
Fela jaaka e setse e le setlwaedi mo bašweng ba le bantsi ka fa nagen ya Aforika Borwa ba ba tswang kwa malapeng a a humanegileng, Mkhize le ene o ne a itse gore o batla go ithutela boenjenere, fela ka fa gaabo go ne go se ope yo a neng a ka kgona go mo isa sekolong.
“Fa ke sena go utlwela gore NSFAS e thusa batho go ya sekolong, ke ne ka itse gore ke sona selo se ke se tlhokang gore ke ye sekolong ke tle ke kgone go nna moenjenere” o tlhalositse jalo.
Mo dingwageng di le tharo tse NSFAS e isitseng Mkhize sekolong ka tsona e ne e mo rekela dibuka, e duela dithuto tsa gagwe le go  mo nametsa go ya sekolong mmogo le go mo naya madi a go ithekela dilo tse a di tlhokang.Baithuti ba ba batlang go tsenya dikopo tsa go thusiwa ka ditšhelete tsa go ya sekolong tsa NSFAS ba tshwanetse go dira jalo pele ga la bo 07 Ferikgong 2022.
 YOUTH MATTERS Vuk’uzenzele2Ferikgong 2022Ferikgong 2022DIKGANGKAKARETSOTel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Acting Head of Editorial and Production  Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.zaWriters  More MatshedisoSilusapho NyandaGraphic Designers  Tendai Gonese | Benny Kubjana Production Assistants  Jauhara Khan | Sebastion Palmer Language Practitioners  Nomgcibelo Motha | Boitumelo PhalatseThandolunye Magudulela | Sizwe Ziqubu is published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:E tswelela go  tswa mo go tsebe 1Letlha la bofelo la go tsenya dikopo tsa go thusiwa ka ditšhelete tsa go ya sekolong tsa NSFAS le atumetseGo bona tshedimosetso ka botlalo etela webesaete ya www.nsfas.org.za kgotsa o ikgolaganye le bona  ka Facebook mo go:  National Student Financial Aid Scheme, kgotsa ka Twitter mo go: @myNSFAS kgotsa ka Instagram mo go: @myNSFAS O ka dira kopo jangBaithuti ba ka dira kopo mo inthaneteng ka go latela dikgato tse di latelang:
• Kgato ya Ntlha: Tsena mo webesaeteng ya www.
nsfas.org.za mme fa o le mo go yona o tobetse ‘myNSFAS’.
• Kgato ya Bobedi: Ipulele akhaonto ya gago ya 'myNSFAS'.
• Kgato ya Boraro: Tobetsa ‘apply’ mme o tlatse dikarolo tse di tlhokang go tlatsiwa.
• Kgato ya Bone: Tsenya ditokomane tse di tlhokegang tse di tshegetsang kopo ya gago, mo di tlhokagalang teng.
• Kgato ya Botlhano: Tobetsa ‘submit’.

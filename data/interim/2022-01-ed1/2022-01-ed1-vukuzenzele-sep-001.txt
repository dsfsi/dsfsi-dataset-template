

==================================================================================================================

Page:1

More Matshediso Nkululeko Ralo Primary School ke mohlala wo mobotse wa ka moo go ka fihlelelwago dipoelo tše dibotse ge setšhaba le mmušo ba šoma mmogo.
Sekolo, seo se lego Mthatha ka Kapa Bohlabela, se thomile go šoma ka kara tšheng ka legae la le lengwe la leloko la setšhaba e lego Nkululeko Ralo, yoo se theeletšwego ka yena.
Mo mengwageng ya go feta, sekolo se hudugile gantši ka ge se gotše.
Le ge go le bjalo, barutwana le barutiši ga se ba ka ba ba le sekolo sa maleba go fihla gonabjale, ge ba tsena ka mabati a sekolo sa bona se sefsa sa sebjalebjale.
Sekolo se phethilwe bjalo ka karolo ya Lenaneo la Phetha gatšo ya Potlako ya Infrastraktšha ya Dikolo (ASIDI), leo le thakgotšwego ke Kgoro ya Thuto ya Motheo ka 2011.
Maikemišetšo a lenaneo le ke go fediša dikolo tšeo di beago maphelo a barutwana le bašomi kotsing, ka lebaka  la go hloka infrastraktšha ya maleba, meetse, kelelatšhili le mohlagase.
Go fihla lehono, ASIDI e agile dikolo tše 266, ya abela dikolo tše 886 kelelatšhila, tše 1 030 tša tsentšhetšwa meetse gomme tše 372 tša tsentšhetšwa mohlagase.
Gonabjale barutwana ba Nkululeko Ralo Primary School ba na le diphapoši tša maleba le senthara ya methopo ya go ithuta, laporotori ya saense, senthara ya mešomontši le phepo.  Go ba le pono ya  go swanaHlogo ya sekolo Koleka Gilman o na le lerato la go kaonafatša thuto ka Mthatha.
Toro ya gagwe ya go thoma sekolo setšhabeng sa gabo e thomile ka 1988, gomme ngwaga wa go latela, a thoma go abelana pono ya gagwe le setšhaba.
“Setšhaba sa rena se be se na le bana ba bantši ba mengwaga ya go thoma sekolo bao ba bego ba se na moo ba ka tsenago sekolo gona. Pono ya ka e ile ya amogelwa ke leloko la setšhaba Nkululeko Ralo, yoo a re filego karatšhe ya legae la gagwe gore re e šomiše bjalo ka sekolo, “gwa realo Gilman.
A tlaleletša ka gore Ralo o tšwetše pele go beakanya  ntlwana ya go thetha go tšwa Telkom gomme ya šomišwa bjalo ka phapoši. Ralo o beakantše gape le maloko a mabedi mo setšhabeng sa gabo SETŠHABA SA MBUGE  ka Mthatha ka Kapa Bohlabela bjale se na le sekolo seo se ka ikgantšhago ka sona.
 Sekolo sa sebjalebjale sa Nkululeko Ralo Primary School ke tikologo ya go ithuta ya seriti go barutwana ka Mbuge ka Mthatha.
 January 2022 Edition Letlakala 6Letlakala 4Boikgafo bja Matlapu go baithuti bo hlagiša dipoelo Matlafatša kgwebo ka WhatsAppO e tlisetšwa ke Dikgokagano tša Mmušo (GCIS)

English/SepediO e tlisetšwa ke Dikgokagano tša Mmušo (GCIS)

English/SepediALSO AVAILABLE ON:VUK’UZENZELE KE MAHALA, GA E REKIŠWE Diwepsaete: www.gcis.gov.za  www.vukuzenzele.gov.zaGo bala Vuk'uzenzele Ikhweletše GOVAPP go:Nyaka SA Government go Google playstore goba go appstoreVuk'uzenzele @VukuzenzeleNews IKGOKAGANYE LE RENA GOTshedimosetso House: 1035 cnr Frances Baard and Festival streets, Hatfield, Pretoria, 0083 Emeil: vukuzenzele@gcis.gov.zaMogala: (+27) 12 473 0103E tšwelapele letlakaleng la 2Pherekgong 2022Pherekgong 2022Vuk’uzenzeleMaphelo • Tlhabollo ya Dinagamagae • Mešomo • Polokego le Tshireletšo • ThutoASIDI e potlakiša phethagatšo  ya infrastraktšha ya sekolo

==================================================================================================================

Page:2

go thuša ka dikaratšhe tša bona gore di šomišwe bjalo ka diphapoši tša tlaleletšo. Ka manyami Ralo o hlokofetše ka 2004.
Ka 1994, sekolo se ile sa ya Holong ya Eli Spilkin, yeo e agilwego ke rakgwebo wa mo motseng Eli Spilkin.
“Ka ngwaga wona woo, re amogetše dintlwana tša boithomelo tša go thetha go tšwa Kgorong ya Thuto ya profense.
Ke ile ka nyaka gomme ka dira kgopelo ya lefelo moo re tla agago sekolo. Re amogetše dihektare tše hlano tša naga ka 1998,” gwa realo Gilman.  Mokgatlo wa go se dire letseno wo o bitšwago  Kats and Spaks o abetše sekolo diphapoši tša nakwana tše tharo, gomme setšhaba sa aga diphapoši tše hlano tša seloko.
Mo mengwageng ya go feta, Gilmana o tšwetše pele go thekga sekolo gore se kaona fatšwe gomme mafelelong, se amogetše diphapoši tše hlano go tšwa Ofising ya Tonakgolo ya Kapa Bohlabela.
Ka 2014, dilo bile kaone kudu ge Kgoro ya Thuto ya Motheo, ka tšhomišo ya ASIDI, e ntšha thentara ya go aga moago wa Nkululeko Ralo Primary School.
“Sekolo se thomilwe go agwa ka 2018 gomme sa  phethwa ka 2021, ditebogo go ASIDI,” gwa realo Gilman.  Go hlohleletša go ruta le go ithuta Motlatšatona wa Thuto ya Motheo Reginah Mhaule o re kgoro e nyaka go kgonthiša gore sebopego sa sekolo se sengwe le se sengwe se hlohleletša barutwana go tsena sekolo le go ithuta, le barutiši go ruta.
“Go aga sekolo se ke mokgwa wa mmušo go buša seriti go bana bao ba tsenago dikolo tša magaeng le tšeo di se nago didirišwa tša go ithuta le barutiši ba bona,” a tlaleletša.
Leloko la lekgotlataolo la sekolo, Nomuntu Dlengane, o re sekolo se sefsa se tla hlohleletša barutiši le baithuti go fihlelela bokgoni  bja bona ka botlalo.
“Maitshwaro le boitshepo bja barutwana ba rena di šetše di kaonafetše ka lebaka la infrastraktšha ye mpsha.
Se se tla thuša gape gore barutwana le barutiši ba se batamelane kudu ka diphapošing gore re fokotše go phatlala ga Bolwetši bja Coronavirus,” gwa realo Dlengane.
Sekolo se na le barutwana ba 489, barutiši ba 14, le bangwaledi ba taolo ba babedi.
 Se amogela barutwana ba dikreiti tša R go fihla go 7 gape ke sekolo sa go se lefe tefo ya dithuto.Dipalo tše dintši tšeo di tšwelelago ge go bolelwa ka ASIDI • Go na le dikolo tše 39 tšeo di feditšwego go agwa ke ASIDI gare ga ngwaga wa 2020 le 2021.
• Go šomišitšwe R1.395 bilione go aga dikolo mo ngwageng wa ditšhelete wa 2020/2021.
• Go šomišitšwe palomoka ya tšhelete ye e ka bago R8.195 bilione go aga dikolo tše 266.
Sphelele Ngubane Baithuti le bafsa go tšwa malapeng a go hloka le ba a go gola megolo ya fase ba hlohlele tšwa go dira dikgopelo tša thekgo go Setlamo sa Thušo ya Ditšhelete tša Thuto sa Setšhaba (NSFAS).
Go ya ka Kgoro ya Thuto ya Godimo le Tlhahlo, thekgo ya NSFAS e hwetšwa ke baithuti bao ba šetšego ba feditše sekolo goba ba šetše ba ithuta legatong le lengwe le le lengwe institušeneng ya thuto ya godimo.
Ba ka dira kgopelo ya thekgo go NSFAS go ithuta yunibesithing ya mmušo goba kholetšheng ya go ithutela tša theknolotši le mešomo ya diatla (TVET), eupša ba swanetše go dira seo pele ga letšatšikgwedi la go tswalela ka la 7 Pherekgong, 2022. Bakgopedi ba swanetše go ba: • Badudi ba Afrika Borwa goba badudi ba go ya go ile bao ba nyakago go ngwadiša goba ba šetše ba ithuta yunibesithing ya mmušo goba khole tšheng ya TVET; 
• Bao e bego e le baamogedi ba mphiwafela wa Mokgatlo wa Tšhireletšo ya Leago wa Afrika Borwa; 
• Ba etšwa lapeng leo letseno la bona ge le hlakane le sa fetego R350 000 ka ngwaga.
Bokamoso bja go phadimaNhlakanipho Mkhize (26) ke ramehlagase yo a dumeletšwego, re leboga thekgo ya NSFAS yeo e lefetšego dithuto tša gagwe mo Umfolozi TVET College ka KwaZulu-Natal.
Mkhize, go tšwa Richards Bay, o hweditše National Certificate (Vocational) Electri cal Infrastructure Construction ka 2017.
Go tlaleletša go ithuta ka khamphaseng, o ile a swanela ke go dira tlhahlo ya mošomong gomme a tšwelele go teko ya mošomo.
Mathomong mo dithutong tša gagwe, Mkhize o bile le sebaka sa go diriša seo a ithutilego sona mošomong, a kgonthiša gore o ba le boi tshepo ka mabokgoni a motheo ao a ithutago.
“Bjalo ka moithuti wa ngwaga wa mathomo, ke be ke šetše ke lokišana le mathata a mohlagase mo setšhabeng sa gešo. Umfolozi TVET College e re file bobedi teori le tirišo.
“Kholego yeo baithuti ba TVET ba nago le yona ga se fela maitemogelo, eupša  gape ke karolo ya kgapeletšo ya go ithuta mošomo lefelong la mošomo go kgonthiša gore ba na le bokgoni pele ba amogela mangwalo a bona a thuto,” a realo.
Go swana le bafsa ba bantši ba maAfrika Borwa bao ba tšwago malapeng a go hloka, Mkhize o tsebile gore o nyaka go latela mošomo wa boentšenere, eupša go be go se na yo a ka kgonago go mo lefela ditefo tša kholetšheng ka lapeng la gabo.
“Ge ke se na go tseba ka thekgo ya NSFAS, ke ile ka tseba gore e tla nkiša moo ke nyakago go ya gona – go ba moentšenere,” a realo.
Thekgo ya NSFAS ya Mkhize ya mengwaga ye meraro e lefetše dipuku, dithuto le senamelwa, gomme o amogetše tšhelete ya go ithekela tša go hlokomela mmele.
 vBAITHUTI BAO ba nyakago go dira dikgopelo tša thekgo ya NSFAS ba swanetše go dira bjalo pele ga la  7 Pherekgong 2022.
 YOUTH MATTERS Vuk’uzenzele2Pherekgong 2022DITABA TŠE AKARETŠAGOTel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Acting Head of Editorial and Production  Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.zaWriters  More MatshedisoSilusapho NyandaGraphic Designers  Tendai Gonese | Benny Kubjana Production Assistants  Jauhara Khan | Sebastion Palmer Language Practitioners  Nomgcibelo Motha | Boitumelo PhalatseThandolunye Magudulela | Sizwe Ziqubu is published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:E tšwelapele go tšwa letlakaleng la 1Letšatši la mafelelo la go dira dikgopelo  tša thekgo ya NSFAS le a batamelaGo hwetša tshedimošo ka botlalo, eya go  www.nsfas.org.za goba latela dikgokagano tša leago go Facebook: National Student Financial Aid Scheme,  Twitter:  @myNSFAS le  Instagram: @myNSFAS Naa o ka dira kgopelo bjangBaithuti ba ka dira dikgopelo ka inthanete ka go latela dikgato tše di latelago:
• Kgato ya 1: Eya go  www.nsfas.org.za gomme o kgotle go thepe ya ‘myNSFAS’.
• Kgato ya 2: Bula akhaonthe ya ‘myNSFAS’• Kgato ya 3: Kgotla go thepe ya ‘apply’ gomme o tlatše dikarolo mo skrining.
• Kgato ya 4: Apolouta ditokumente tša go thekga kgopelo ya gago tšeo di nyakegago, moo go di nyakegago.
• Kgato ya 5: Kgotla ‘submit’.

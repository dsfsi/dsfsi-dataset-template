

==================================================================================================================

Page:1

More Matshediso Xikolo xa purayimari xa Nkululeko Ralo i xikombiso xa kahle xa ndlela leyi mbuyelo lowunene wu nga fikeleriwaka hakona loko vaaki na mfumo va tirha kun’we.
Xikolo, lexi kumekaka eMthatha eKapavuxa, xi sungule ku tirhela egaraji ekaya ra xirho xa muganga Nkululeko Ralo, loyi xi thyiweke vito ra yena.
Eka malembe yo hlaya, xikolo xi cincile tindhawu mikarhi yo hlaya tanihi loko xi ri karhi xi kula.
Hambiswiritano, vadyondzi na vadyondzisi a va vanga ni ku vuyeriwa hi switirhisiwa leswi nga fanela ku fikela swe-swinyana, loko va nghena eka minyangwa ya xikolo xa vona  lexintshwa, xa xiyimo xa le henhla.
Xikolo xi hetisiwile tanihi xiphemu xa Goza ro Hatlisisa Ku nyikiwa ka Switirhisiwa nkulu swa Swikolo (ASIDI), leri simekiweke hi Ndzawulo ya Dyondzo ya le Hansi hi 2011.
Goza ri kongome ku siva swikolo leswi vekaka vuhla yiseki bya vadyondzi na vatirhi ekhombyeni, hikwalaho ko pfumaleka ka switirhisiwankulu leswi nga ringanela, mati, nkululo na gezi.
Ku fikela sweswi, ASIDI yi ake swikolo swa 266, yi nyikele swikolo swa 886 nkulululo, 1 030 mati na 372 gezi.
Vadyondzi va le Xikolweni xa  Purayimari xa Nkululeko Ralo sweswi va ni titlilasi leti nga fanela na ku fikelela senthara ya swipfuno, laborotari ya sayense, Senthara ya swikongomelo nyingi na swakudya.
 Xivono lexi fanakaNhloko ya xikolo Koleka Gilman wa hiseka mayelana ni ku antswisa dyondzo eMthatha.
 Norho wa yena wo sungula xikolo emugangeni wa yena wu sungurile hi 1988, kutani lembe leri nga landzela, u sungurile ku tivisa muganga xivono xa yena.
 “Muganga wa hina a wu ri ni vana votala lava nga ni malembe yo ringanela ku ya exikolweni lava a ku nga ri ni laha va nga yaka kona ku ya dyondza.
Xivono xa mina xi amukeriwile hi xirho xa muganga Nkululeko Ralo, loyi a nga nyikela hi garaji ya yena leswaku yi tirhisiwa tanihi xikolo,” ku vula Gilman.
U tatisa hi ku vula leswaku Ralo u lulamisile khonteyina yo huma eka Telkom naswona yi tirhisiwile tanihi tlilasi yo engetela.
Ralo u tlhele a lulamisa ni swirho swimbirhi emugangeni wa yena ku nyikela tigaraji ta vona tanihi titlilasi to engetela.
Mhaka yo vava hileswaku Ralo  u hundzile emisaveni hi 2004.
Hi 1994, xikolo xi yisiwile eHolweni ya Eli Spilkin, leyi akiweke hi n’wamabindzu wa kwala mugangeni Eli Spilkin.
 “Hi lembe rolero, hi amukerile swihambukelo swo rhwaleka ku suka eka Ndzawulo ya Dyondzo ya xifundzankulu.
Kutani ndzi lavile ndhawu na ku endla xikombelo xa laha hi nga akaka kona xikolo xa hina ekuheteleleni. Hi amukerile misava yo ringana ntlhanu wa tihekitara hi 1998,” ku vula Gilman.
Xikolo xi nyikeriwile hi titlasi tinharhu ta nkarhinyana hi nhlangano wo ka wu nga ri wo bindzurisa lowu vitaniwaka Kats and Spaks, kutani muganga wu aka ntlhanu wa titlilasi hi misava.
Hi ku famba ka malembe, Gilaman u yile emahlweni ni ku vulavulela xikolo leswaku xi antswisiwa kutani ekuheteleleni, ku amukeriwile ntlhanu wa titlilasi ku suka eka Hofisi ya Phirimiya wa Xifundzankulu VAAKI va le Mbuqe eMthatha eKapa Vuxa sweswi va ni xikolo lexi va nga tinyungubyisaka haxona.
 Xikolo lexintshwa xa xiyimo xa le henhla xa Purayimari xa Nkululeko Ralo xi le ku nyikeni ka mbango wa madyondzelo ya xindzhuti eka vadyondzi va le Mbuqe eMthatha.
 January 2022 Edition Pheji 6Pheji 4Ku tinyiketela ka Matlapu eka vadyondzi swi va na mbuyelo wo tsakisa Tlakusa bindzu  ra wena hi WhatsAppYi humelerisiwile hi: Vufambisi bya Mfumo bya Vuhlanganisi na Mahungu (GCIS)
English/XitsongaYi humelerisiwile hi: Vufambisi bya Mfumo bya Vuhlanganisi na Mahungu (GCIS)
English/XitsongaALSO AVAILABLE ON:YA MAHALA A YI XAVISIWI Webusayiti: www.gcis.gov.zawww.vukuzenzele.gov.zaKu hlaya Vuk'uzenzele dawuniloda GOVAPP eka:Secha SA Government eka Google playstore kumbe appstoreVuk'uzenzele @VukuzenzeleNews TIHLANGANISI NA HINATshedimosetso House: 1035 cnr Frances Baard and Festival streets, Hatfield, Pretoria, 0083 Imeyili: vukuzenzele@gcis.gov.zaRiq: (+27) 12 473 0103Swi ya emahlwenieka pheji 2Sunguti 2022 Sunguti 2022 Vuk’uzenzeleRihanyo • Nhluvukiso wa Matikoxikaya • Ntirho • Nhlayiseko na Nsirhelelo • DyondzoASIDI yi hatlisisa switirhisi wankulu swa xikolo

==================================================================================================================

Page:2

xa Kapavuxa.
Hi 2014, swilo swi cincile swi va kahle loko Ndzawulo ya Dyondzo ya le Hansi, hi ku tirhisa ASIDI, yi rhumerile thendara yo aka Xikolo xa Purayimari xa Nkululeko Ralo “Ku aka  swi sungurile hi 2018 kutani xikolo xi hela hi 2021, ku khensiwa ASIDI,” ku vula Gilman.Nhlohlotelo wo dyondzisa na ku dyondzaXandla xa Holobye wa Dyondzo ya le Hansi Reginah Mhaule u vula leswaku ndzawulo yi lava ku tiyisisa leswaku xivumbeko xa switirhisiwankulu swa xikolo xihi ni xihi swi hlohlotela vadyondzi ku nghena xikolo na ku dyondza, na vadyondzisi ku dyondzisa.
“Ku akiwa ka xikolo lexi i ndlela ya mfumo ku lunghisa xindzhuti eka matikoxikaya na le ka vana va malembe yo ya exikolweni lava nga eka xiyimo xa le hansi xa vutomi ku katsa na vadyondzisi va vona,” a engetela.
Xirho xa huvo ya vulawuri bya xikolo, Nomuntu Dlengane, u vula leswaku xikolo lexitshwa xi ta hlohlotela vadyondzisi na vadyondzi ku fikelela hi laha va nga kotaka hakona.
 “Mavonelo ya vadyondzi va hina na ku titshemba se swa antswa hikwalaho ka switirhi -siwankulu leswintshwa.
Leswi swi ta tlhela swi hi pfuna ku landzelela ku siya mpfhuka exikarhi ka vanhu etitlilasini ta hina leswaku hi kota ku hunguta ku hangalaka ka Vuvabyi bya Khoronavhariyasi,” ku vula Dlengane.
Xikolo xi ni 489 wa vadyondzi, 14 wa vadyondzisi, na vafambisi vambirhi va vamabalana. Xi amukela ku suka eka giredi R ku fika eka 7 naswona i xikolo lexi nga hakerisiki tihakelo ta xikolo.
  vASIDI hi tinhlayo• Ku vile ni 39 wa swikolo swa ASIDI leswi heleke exikarhi ka 2020 na 2021.
• R1.395 wa tibiliyoni yi tirhisiwile ku aka swikolo hi nkarhi wa lembeximali ra 2020/2021.
• Ntsengo hinkwawo, mali yo ringana R8.195 wa tibiliyoni yi tirhisiwile ku aka swikolo swa 266.
 N’wavutshila Nhlakanipho Mkhize hi un’wana wa swichudeni swo hlaya leswi nga vuyeriwa hi Xikimi xo Pfuneta Swichudeni hi swa Timali xa Rixaka.
Sphelele Ngubane Swichudeni na vantshwa ku suka eka mindyangu leyi nga ni vusweti na lava miholo ya vona yi nga ehansi va hlohloteriwa ku endla swikombelo swo hakeleriwa ku suka eka Xikimi xo Pfuneta Swichudeni hi swa Timali xa Rixaka (NSFAS).
Ku ya hi Ndzawulo ya Dyondzo ya le Henhla na Vuleteri, nkwama wa NSFAS wu nyikiwa vantshwa lava se va nga heta ku dyondza eswikolweni kumbe lava va nga ekudyondzeni eka levhele yihi kumbe yihi eka xivandla xa dyondzo ya le hehla.
Va nga endla swikombelo  swo hakeleriwa ku suka eka NSFAS leswaku va ya dyondza eka yunivhesiti ya mani na mani kumbe eka kholichi ya dyondzo na vuleteri bya swa xithekiniki na mitirho ya mavoko (TVET), kambe va fanele ku swi endla ku nga si fika siku ro pfala ra 7 Sunguti, 2022.
Vakomberi va fanele ku va:
• Vaakatiko va Afrika-Dzonga kumbe vatshami va nkarhi hinkwawo lava lavaka ku titsarisela kumbe lava se va dyondzaka eka tiyunivhesiti ta mani na mani kumbe tikholichi ta TVET; 
• Vaamukeri va mali ya mpfuneto wa Ejensi ya swa Vuhlayiseki bya Vaaki ya  Afrika-Dzonga; • Va suka eka mindyangu leyi miholo ya yona ya nhlanganelo yi nga tluriki R350 000 hi lembe.
Vumundzuku  lebyineneNhlakanipho Mkhize (26) i mutirhi wa swa gezi loyi a nga swi thwasela, ku khensiwa nkwama wa NSFAS, lowu hakeleleke tidyondzo  ta yena eKholichi ya Umfolozi ya TVET eKwaZulu-Natal.
Mkhize, wo huma eRichards Bay, u kumile Xitifikheti xa Rixaka xa Ntirho wa Vumaki bya Switirhisiwankulu swa Gezi hi 2017.
Ku engetela eka ku dyondza a ri karhi a tshama ekhampasi, u tlhele a va na nkateko wo hetisa ndzetelo wa le ka ndhawu yo tirhela na ku pasa xikambelwana xa ntirho.
Ekusunguleni ka tidyondzo ta yena, Mkhize u vile na nkateko wa ku titoloveta leswi a swi dyondzeke, ku tiyisisa leswaku u va na ku titshemba eka vuswikoti bya nkoka lebyi a ri ku byi antswiseni.
 “Tanihi xichudeni xa lembe ro sungula, se a ndzi lulamisa swiphiqo swa gezi emugangeni wa mina. Kholichi ya Umfolozi ya TVET yi hi dyondzisile swa mianakanyo na ku titoloveta.
 “Ku vuyeriwa loku swichudeni swa TVET swi nga na kona a hi ku va na vutivi ntsena, kambe ku tlhela ku va xiphemu lexi bohaka xa ku dyondza eka ndhawu ya ntirho ku tiyisisa leswaku swi ni vuswikoti loko swi nga si amukela mithwaso ya swona,” ku vula yena.
Ku fana ni vantshwa va Afrika-Dzonga votala lava humaka eka mindyangu leyi nga ni vusweti, Mkhize a swi tiva leswaku a lava ku fikelela ntirho wa vuinjhiniyara, kambe a ku ri hava na un’we eka ndyangu wa  ka vona loyi a ta fikelela tihakelo ta kholichi.
 “Loko se ndzi lemukile hi nkwama wa NSFAS, ndzi swi tivile leswaku swi ta ndzi kongomisa laha a ndzi lava ku ya kona – ku va muinjhiniyara,” ku vula yena.
Nkwama wa Mkhize wa NSFAS wa malembe manharhu wu n’wi hakelerile tibuku, tidyondzo na swifambo, naswona u amukele mali  ya mpfuneto wo tihlayisa.
 vSWICHUDENI LESWI  lavaka ku endla swikombelo swa nkwama wa NSFAS swi ni ku fikela 7 Sunguti 2022 ntsena ku endla tano.
 YOUTH MATTERS Vuk’uzenzele2Sunguti 2022 Sunguti 2022 Siku ro hetelela ra nkwama wa NSFAS ri le ku tshuneleni SWIN'WANA NA SWIN'WANATel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Acting Head of Editorial and Production  Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.zaWriters  More MatshedisoSilusapho NyandaGraphic Designers  Tendai Gonese | Benny Kubjana Production Assistants  Jauhara Khan | Sebastion Palmer Language Practitioners  Nomgcibelo Motha | Boitumelo PhalatseThandolunye Magudulela | Sizwe Ziqubu is published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:Swi ya emahlwenikusuka eka pheji 1Ku kuma mahungu hi xitalo, endzela eka www.nsfas.
org.za kumbe u landzelela eka vuhangalasamahungu bya le ka inthanete eka Facebook: National Student Financial Aid Scheme, Twitter: @myNSFAS na Instagram: @myNSFASMaendlelo ya xikombeloSwichudeni swi nga endla xikombelo eka inthanete hi ku landzelela magoza lama landzelaka:
• Goza ra 1: Famba eka www.nsfas.org.za kutani u tshikelela eka thebe ya ‘myNSFAS’.
• Goza ra 2: Tumbuluxa akhawunti ya myNSFAS.
• Goza ra 3: Tshikelela eka thebe ya ‘apply’ kutani u tata swiyenge eka xikirini.
• Goza ra 4: Apuloda matsalwa yo seketela lama lavekaka, laha swi faneleke.
• Goza ra 5: Tshikelela ‘submit’.

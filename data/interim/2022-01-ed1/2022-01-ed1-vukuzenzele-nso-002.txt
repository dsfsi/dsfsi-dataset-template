

==================================================================================================================

Page:2

kahala ka 2004.
Ka  1994,  sekolo  se  ile sa fallela Holong ya Eli Spilkin, e hahilweng ke rakgwebo wa motse, Eli Spilkin.
“Sona selemong seo, Lefapha la Thuto le ile la re rekela matlwana a boithusetso. Mme ke ile ka batlana le ho kenya kopo ya setsha moo re  neng re tla qetella re ahile sekolo sa rona teng. Re ile  ra fumana dihektra tse hlano tsa mobu ka 1998,” ho rialo Gilman.
Diphaposi tsa borutelo tse tharo tsa nakwana di ile tsa nehelwa sekolong ke mokgatlo o sa etseng phaello o bitswang Kats and Spaks, mme  setjhaba  se  ile  sa  aha diphaposi tsa borutelo tsa mobu tse hlano.
Ka dilemo tsena tsohle, Gilman o ile a tswela pele ho buella hore sekolo se ntlafatswe  mme  qete llong, diphaposi tsa borutelo tse hlano di ile tsa fumanwa ho tswa ho Kantoro ya Tonakgolo ya Kapa Botjhabela.
Ka 2014, dintho di ile tsa ntlafala haholo ha Lefapha la Thuto, ka ASIDI, le fana ka thendara ya ho ahela sekolo sa Nkululeko Ralo Primary School moaho wa sekolo.
“Ka lebaka la ASIDI,  sekolo se qadile ho ahwa ka 2018 mme sa phethelwa ka 2021,” ho rialo Gilman.
Ho kgothaletsa ho ruta le ho ithuta Motlatsi  wa  Letona  la Thuto ya Motheo, Reginah Mhaule, o re lefapha le batla ho netefatsa hore meralo ya motheo ya sekolo se seng le se seng e kgothaletsa baithuti ho kena sekolole ho ithuta, le matitjhere ho ruta.
“Kaho ya sekolo sena ke mokgwa wa mmuso wa ho kgutlisetsa seriti ho bana  ba kenang sekolo ba mahaeng le ba futsanehileng le matitjhere a bona,” o rialo.
Setho sa lekgotla la bolaodi ba sekolo, Nomuntu Dlengane, o re sekolo se setjha se tla kgothaletsa mati tjhere le bana ho fihlella bokgoni ba bona ba nnete.
“Maikutlo le ho itshepa ha bana ba rona ho se ho ntlafetse ka lebaka la meralo ya motheo e metjha. Sena se  tla re thusa ho qoba katamelano ka diphaposing tsa borutelo tsa rona e le hore re ka fedisa ho ata ha lefu la kokwanahloko ya Corona,” ho rialo Dlengane.
Sekolo se na la baithuti ba 489, matitjhere a14, le ditlelereke tsa tsamaiso tse  babedi. Se fana ka dithuto  tsa dihlopha tsa Kereiti ya R ho isa ho ya 7 ebile ke sekolo se sa lefellweng.
 vDipalopalo tse iponahatsang ha ho buwa ka ASIDI• Ho phethetswe dikolo tsa ASIDI tse 39 dipakeng tsa 2020 le 2021.
• R1.395bilione ile ya sebediswa ho aha dikolo selemong sa ditjheletse sa 2020/2021.
• Tjhelete kaofela e sebedisitsweng  ho aha dikolo tse 266 e ka ba  R8.195 bilione.
Sphelele Ngubane Baithuti le batjha ba tswang  malapeng a hlokang le ba batswadi ba sebetsang ba kgothalletswa  ho  kenya dikopo tsa ditjhelete ho tswa ho NSFAS.
Ho ya ka Lefapha la Thuto e Phahameng le Kwetliso, ditjhelete  tsa  NSFAS  di fumaneha  ho  batjha  ba  seng ba phethetse dithuto tsa bona tsa sekolo kapa ba seng ba ithuta ditsheng tsa thuto e phahameng.
Ba ka kenya dikopo tsa di tjhelete ho NSFAS ho ya ithuta yunivesithing ya mmuso kapa koletjheng ya TVET, empa  ba tlameha ho etsa jwalo  pele ho nako ya ho kwalwa ka la di 7 Pherekgong 2022.
Bakopi ba tlameha ho ba:
• Baahi ba Afrika Borwa kapa  baahi ba moshwelella ba batlang ho ingodisa kapa ba seng ba ithuta yunivesithing ya mmuso kapa kholetjheng ya TVET; 
• Baamohedi ba letlolo la Kemedi ya Afrika Borwa ya Dithuso tsa Tshireletso ya Setjhaba ya Afrika Borwa; 
• Ba tswang ho malapa a  nang le lekeno la kopanelo le sa feteng R350 000 ka selemo.
Bokamoso bo  kganyangNhlakanipho Mkhize (26) ke elektrishiane e nang le  mangolo, ka diteboho ho  tjhelete  tsa  NSFAS,  e  ileng ya lefella dithuto tsa hae mane Kholetjhe ya TVET ya Umfolozi e KwaZulu-Natal.
Mkhize, ya tswang Richards Bay, o ile a fumana Setifikeiti sa  Naha  (Sa  Kwetliso  ya Mosebetsi wa Matsoho) sa Kaho ya Moralo wa Motheo wa Motlakase ka 2017.Hodima ho ithutela setsheng sa borutelo, o la boela a tlameha ho phethela kwetliso ya hae mosebetsing le ho pasa teko ya ho sebetsa. Maqalong a dithuto tsa hae, Mkhize o ile a ba le monyetla wa ho  sebetsa ka seo a ithutileng sona,ho netefatsa hore o ile a fumana boitshepo ka tsebo ya motheo eo a neng a e ntshetsa pele.
“Jwalo  ka  moithuti  wa selemo sa pele, ke ne ke  se ke lokisa mathata a amanang le motlakase  motseng wa heso. Kholetjhe ya TVET ya Umfolozi  e ile ya re neha tsebo ya theori le ya tshebetso.
“Molemo oo baithuti ba TVET  ba  nang  le  ona  ha  se  feela  monyetla  wa  ho ithuta mosebetsi, empa ba boela ba tlamehile ho  fumana  monyetla  wa  ho ithuta mosebetsi tulong ya tshebetso ho tiisa hore ba fela ba tseba mosebetsi pele ba fumana mangolo a bona” o rialo.
Jwalo ka batjha ba bangata ba Afrika Borwa ba tswang malapeng a hlokang, Mkhize o ne a tseba hore o batla ho sebetsa mokgahlelong  wa  mosebetsi wa boenjenieri, empa ho ne ho se mang kapa mang lelapeng la habo yaneng a ka kgona ho lefella ditefiso tsa kholetjhe.
“Itse ha ke se ke tseba hore ho na le letlolo la NSFAS, ke ile ka tseba hore le tla nkisa moo ke neng ke batla  ho ya teng – ho ba moenjenieri,” o rialo.
Letlolo la Mkhize la NSFAS la dilemo tse tharo le ile la lefella dibuka tsa hae, ditjeo le dipalangwang, mme o ile a fumana le tjhelete ya ditlhoko tsa hae tsa ho  itlhokomela.
 vBAITHUTI  ba batlang ho kenya dikopo tsa ditjhelete tsa NSFAS ba sa na le monyetla ho etsa jwalo ho fihlela ka la di 7 Pherekgong 2022.
 YOUTH MATTERS Vuk’uzenzele2Pherekgong 2022Pherekgong 2022DITABA TSE AKARETSANGTel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Acting Head of Editorial and Production  Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.zaWriters  More MatshedisoSilusapho NyandaGraphic Designers  Tendai Gonese | Benny Kubjana Production Assistants  Jauhara Khan | Sebastion Palmer Language Practitioners  Nomgcibelo Motha | Boitumelo PhalatseThandolunye Magudulela | Sizwe Ziqubu is published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:E tswella pele hotswa ho leqephe la 1Nako ya ho kwalwa ha dikopo tsa ditjhelete tsa NSFAS e atometse Molemong wa lesedi le batsi, etela  www.nsfas.org.za kapa latela marangrang a inthanente ho Facebook: National Student Financial Aid Scheme, Twitter: @myNSFAS le Instagram: @myNSFAS Ho kenya kopoBaithuti ba ka kenya kopo marangrang a inthanete ka tsela ya mekgato e latelang:
• Mohato wa 1: Etela www.nsfas.org.
za mme o tobetse lehokanyi la ‘myNSFAS’ • Mohato wa 2: Etsa akhonto ya ‘myNSFAS’ .
• Mohato wa 3: Tobetsa lehokanyi la ‘apply’ mme o phethele mekgahlelo e hlahang skrineng.
• Mohato wa 4: Uploada ditokomane tsa tshehetso tse hlokehang, moo ho tshwanetseng.
• Mohato wa 5: Tobetsa ‘submit’.



==================================================================================================================

Page:2

lkin Hall, ye ya fhaṱwa nga ramabindu wa henefho Eli Spilkin.
Vho Gilman vha ri “Nga ṅwaha  uyo,  ro  wana mabunga a tshimbidzwaho nga  moḓoro  u  bva  kha Muhasho wa Pfunzo wa vunḓu.
 Ndo dovha hafhu nda ṱoḓa fhethu hune ri nga kona u fhaṱa hone tshikolo tshashu. Nga 1998 ro ḓo wana hekithara ṱhanu dza mavu”.
Kiḽasi tharu dza tshifhinganyana  dzo  ṋetshedzwa nga dzangano ḽi sa wani malamba ḽine ḽa pfi Kats na Spaks, tshitshavha tsha fhaṱa kiḽasi ṱhanu nga zwidina zwa mavu.
Miṅwaha yoṱhe yo fhiraho, Vho Gilman vho bvela phanḓa nga u ambela tshi kolo uri tshi khwinifhadzwe ngauralo kiḽasi ṱhanu dzo ḓo ṱanganedzwa u bva ofi sini ya Mulangavundu wa Vhubvaḓuvha ha Kapa.
Nga 2014, zwithu zwo khwinifhadzea vhukuma musi Muhasho wa Pfunzo ya Mutheo, nga kha ASIDI, u tshi ṋetshedza thendara ya u fhaṱa Tshikolo tsha Phuraimari tsha Nkululeko Ralo.
Vho Gilman vha ri “Mushu mo wa u fhaṱa wo thoma 2018  nahone  tshikolo tsho fhedzwa nga 2021, ri livhuwa vha ASIDI”. Ṱhuṱhuwedzo ya pfunzo na ngudoMufarisaminisiṱa  wa  Pfunzo ya  Mutheo Vho Regi nah  Mhaule  vha  ri muhasho u ṱoḓa u khwaṱhi sedza uri themamvele dziso ya zwifhaṱo zwa zwi kolo zwoṱhe i ṱuṱuwedza vhagudiswa u dzhena tshi kolo na u guda, na u ita uri vhadededzi vha kone u funza vhana zwavhuḓi.
Vho amba uri, “U fhaṱwa ha hetshi tshikolo ndi nḓila ya muvhuso ya u vhuyedzedza tshirunzi kha vhana vha dzhenaho tshikolo vha shayaho na vha bvaho vhuponi ha mahayani  na vhadededzi vhavho”. Muraḓo wa khorombusi ya tshikolo, Vho Nomuntu Dlengane, vha ri tshikolo tshiswa tshi ḓo ṱuṱuwedza vhagudisi na vhagudiswa kha u swikelela vhukoni havho hoṱhe nga vhuḓalo.
Vho Dlengane  vha  ri, “Vhuḓipfi  na  vhuḓifulufheli  ha  vhagudiswa  ho  no  khwinifhadzea  nga  nṱhani ha themamveledziso ntswa.
Hezwi zwi ḓo ri thusa kha u tevhedze maitele a u sia tshikhala vhukati ha muthu na muṅwe kiḽasini dzashu  u itela u thivhela u phaḓaladzwa ha vhulwadze vha tshitshili tsha Corona”.
Tshikolo tshi na vhagudiswa vha 489, vhagudisi vha 14, na vhomabalane vhavhili. Tshi  dzhia vhana vha gireidi R u swika kha 7 na uri ndi tshikolo tshine vhana vha dzhena mahala.
 vMushumo wo itwaho nga ASIDI u tshi ṱalutshedzwa nga dzinomboro • Ho vha na zwikolo zwa 39 zwa ASIDI zwo fhelaho u fhaṱiwa vhukati ha 2020 na 2021.
• R1.395 biḽioni yo shumiswa kha u fhaṱa zwikolo kha ṅwaha wa muvhalelano wa 2020/2021.
• Yo ṱanganyiswa yoṱhe, tshelede ye ya shumiswa u fhaṱa zwikolo zwa 266 ndi R8.195 biḽioni.
Sphelele Ngubane Matshudeni na vhaswa vha bvaho  kha  miṱa  i shayaho vha ṱuṱuwedzwa u ita khumbelo ya ndambedzo ya masheleni u bva kha Tshikimu tsha Thusedzo ya Masheleni kha Matshudeni tsha Lushaka (NSFAS).
U  ya  nga  Muhasho  wa Pfunzo dza Nṱha na Vhupfumbudzi, ndambedzo  ya masheleni ya NSFAS i a wanala kha vhaswa vho khunyeledzaho ngudo dza tshikolo dzavho kana vhane vho no thoma u guda kha ḽevele iṅwe na iṅwe kha tshiimiswa tsha pfunzo dza nṱha.
Vha nga ita khumbelo ya ndambedzo  ya masheleni u bva kha NSFAS u itela u guda kha yunivesithi ya muvhuso kana  gudedzi  ḽa  Vhupfumbudzi na Pfunzo ya Vhutsila ha Mishumo ya Zwanḓa  (TVET), fhedzi vha tea u zwi ita hu sa athu u swika datumu ya u vala ya ḽa 7 Phando, 2022.
Vhathu vha itaho khumbelo  vha tea u vha:
•  Vhadzulapo  vha  Afrika Tshipembe kana vhadzulapo vha lwa tshoṱhe vhane vha ṱoḓa u ṅwalisa kana vhane vha khou guda kha yunivesithi ya muvhuso kana gudedzi ḽa TVET; 
•Vhaṱanganedzi vha gavhelo ḽa Zhendedzi ḽa Tsireledzo ya Matshilisano  ḽa Afrika Tshipembe; 
• U bva kha miṱa ine miholo yo  ṱanganyiswaho  muṱani i sa fhiri R350 000  nga ṅwaha.
Vhumatshelo havhuḓiNhlakanipho Mkhize (26) ndi ramuḓagasi are na ndalukano, ndivhuwo  kha ndambedzo ya masheleni ya NSFAS, ye ya badelela pfunzo dzawe kha Gudedzi ḽa Umfolozi TVET ngei KwaZulu-Natal.
Mkhize, u bva Richards Bay, o wana National Certificate (Vocational) Electrical Infrastructure Construction nga 2017.
Nga nṱha ha ngudo dze a dzi ita nga ngomu khemphasini, o dovha hafhu a khunyeledza vhupfumbudzi ha mushumo na u phasa  mulingo wa u wana ndalukano ya u vha mutsila (trade test).
Mathomoni a ngudo dzawe, Mkhize o vha na tshikhala  tsha u ita zwe a guda, a tshi itela u wana vhuḓifulufheli  kha zwikili zwa mutheo zwe a vha a khou zwi bveledza.
“Sa mutshudeni we a vha a khou ita ṅwaha wa u thoma, ndo vha ndi tshi tandulula thaidzo dza muḓagasi tshitshavhani tsha hashu.
Gudedzi ḽa Umfolozi TVET ḽo ri ṋea pfunzothendwa(theori) na u guda nga u tou ita.
 “Zwivhuya zwine matshudeni a TVET vha vha nazwo a si u wana nḓivho fhedzi, fhedzi hu na tshipiḓa tshine mutshudeni muṅwe muṅwe a tea u ita tsha mushumo u itela u tshenzhema vhupo ha mushumoni wa vhukuma u khwaṱhisedza uri vha na vhukoni  phanḓa ha musi vha tshi ṱanganedza ndalukano dzavho”, u ralo a tshi amba.
Sa vhaswa vhanzhi vha Afrika Tshipembe vha bvaho kha vhubvo vhu re na vhushai, Mkhize o vha a tshi ḓivha uri u ṱoḓa u tevhela buḓo ḽa mushumo  wa  vhuinzhiniari, fhedzi a hu na na muthihi kha muṱa wa hawe we a vha tshi nga kona u mu badelela masheleni a gudedzini.
“Musi ndi tshi limuwa nga ha ndambedzo dza masheleni a NSFAS, ndo zwi ḓivha uri zwi ḓo ntswikisa hune nda khou ṱoḓa u ya hone – u vha muinzhiniara,” u ralo a tshi amba.
Ndambedzo ya masheleni ya NSFAS kha Mkhize ya miṅwaha miraru yo badelela bugu dzawe, ngudo na vhuendedzi, na u wana masheleni a u ḓilondota .
 vMATSHUDENI  vhane vha ṱoḓa u ita khumbelo ya ndambedzo ya masheleni kha NSFAS vha ṋewa tshifhinga tsha u ita ngauralo u swikela nga ḽa 7 Phando 2022.
 YOUTH MATTERS Vuk’uzenzele2Phando 2022Phando 2022NYANGAREDZOTel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Acting Head of Editorial and Production  Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.zaWriters  More MatshedisoSilusapho NyandaGraphic Designers  Tendai Gonese | Benny Kubjana Production Assistants  Jauhara Khan | Sebastion Palmer Language Practitioners  Nomgcibelo Motha | Boitumelo PhalatseThandolunye Magudulela | Sizwe Ziqubu is published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:Tsho bva kha siaṱari 1Ḓuvha ḽa u fhedzisela u ita khumbelo ya ndambedzo ya masheleni kha NSFAS ḽi khou sendela tsiniU wana mafhungo nga vhuḓalo, dalelani www.
nsfas.org.za kana ni tevhele midia wa matshilisano kha Facebook: National Student Financial Aid Scheme, Twitter: @myNSFAS na Instagram: @myNSFAS  Ni nga ita khumbelo haniMatshudeni vha nga ita khumbelo kha inthanethe nga u tevhedza maga a tevhelaho:
• Ḽiga ḽa 1:  Dzhenani kha www.nsfas.org.za  na u puṱedza kha thebu ya ‘myNSFAS’.
• Ḽiga ḽa 2:  Sikani akhauntu ya ‘myNSFAS’.
• Ḽiga ḽa 3: Puṱedzani kha thebu ya  ‘apply’’ ni kone u khunyeledza zwipiḓa zwi re kha tshikirini.
• Ḽiga ḽa 4: Apulodani maṅwalo oṱhe a ṱoḓeaho, hune a ṱoḓiwa.
• Ḽiga ḽa 5: Puṱedzani ‘submit’.

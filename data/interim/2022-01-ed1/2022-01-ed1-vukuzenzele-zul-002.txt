

==================================================================================================================

Page:2

anikelwe kulesi sikole yinhlangano ezimele engenzi nzuzo ebizwa ngokuthi yi-Kats and Spaks, kanti futhi umphakathi wakha izindlu zokufundela ezinhlanu zodaka.
Kuyo yonke le minyaka, uGilman waqhubeka nokugqugquzela ukuthi isikole sithuthukiswe futhi ekugcineni, kwatholwa amagumbi okufundela amahlanu evela eHhovisi likaNdunankulu wase Mpumalanga Kapa.
Ngonyaka wezi-2014, izinto zabangcono kakhulu ngesikhathi uMnyango Wezemfundo Eyisisekelo, ngokusebenzisana ne-ASIDI, ukhipha ithenda yokwakha isikole samabanga aphansi iNkululeko Ralo Primary School.
“Ukwakha lesi sikole kwaqala ngonyaka wezi2018 futhi kwaqedwa ukwakhiwa ngonyaka wezi-2021, siyabonga kwiASIDI,” kusho u-Gilman.
Sigqugquzela ukufundisa kanye nokufundaIPhini likaNgqongqoshe Wemfundo Eyisisekelo u-Reginah Mhaule uthi  umnyango ufuna ukuqinisekisa ukuthi ingqalasizinda isesimweni esigqugquzela abafundi ukuthi baye esikoleni futhi bafunde, futhi igqugquzela othisha ukuthi bafundise.
“Ukwakhiwa kwalesi sikole kuyindlela kahulumeni yokubuyisela isithunzi ezinganeni zasemakhaya ezisafunda isikole nezintulayo kanye nothisha bazo,” engeza. Ilungu lesigungu esilawula isikole, uNksz Nomuntu Dlengane, uthe lesi sikole esisha sizogqugquzela othisha kanye nabafundi ukuthi bafinyelele emandleni abo.
“Ukuzizwa kwabafundi bethu kanye nokuzethemba sekungcono ngenxa yengqalasizinda entsha.
Lokhu kuzosisiza futhiukuthi sihlale siqhelelane emagunjini okufundela ukuze siqede ukubhebhetheka kweSifo segciwane le-Corona,” kusho uDlengane.
Lesi sikole sinabafundi abangama-489, othisha abayi-14, kanye nomabhalane ababili. Ibhekelela amabanga kusuka kwibanga-R kuya kwelesi-7 futhi yisikole esingakhokhisi imali yokufunda.
 vI-ASIDI ngokwezinombolo • Zazibalelwa kuma39 izikole ze-ASIDI ezabe seziphothuliwe ukwakhiwa ngonyaka wezi-2020 kanye nowezi-2021.
• Ibalelwa kwisigidigidi esiyi-R1.395 imali eyasetshenziswa ukwakha izikole phakathi konyaka wezimali wangowezi-2020/2021.
• Sekukonke, imali eyasetshenziswa ukwakha izikole ezingama-266 ibalelwa kwizigidigidi eziyisi-R8.195.
ABAFUNDI ABAFUNA  ukufaka isicelo soxhaso lwe-NSFAS banesikhathi sokuthi benze lokho kuze kube mhla ziyi-7 kuMasingana 2022.
Sphelele Ngubane Abafundi kanye nentsha ephuma ezindaweni ezincishwe amathuba kanye nabasebenzayo bayakhuthazwa ukuthi bafake izicelo zoxhaso lwezimali lweSikimu Sikazwelonke Sokusiza Abafundi Ngezimali  (i-NSFAS).
NgokoMnyango Wezemfundo Ephakeme  Nokuqeqeshwa, uxhaso lwe-NSFAS lutholakala  entsheni eseyiqedile ukufunda noma esivele ifunda kunoma iliphi izinga esikhungweni semfundo ephakeme.
Bangafaka izicelo zoxhaso lwe-NSFAS lokuyofunda enyuvesi noma emakolishi ezemfundo yokuqeqeshwa kwezobuchwepheshe kanye namakhono (ama-TVET), kodwa kumele bakwenze lokho ngaphambi kokuthi kufike usuku lokuvalwa  kokufakwa kwezicelo zalolu xhaso okuwumhla ziyi-7 kuMasingana, kowezi-2022.
Abafaki-zicelo kumele babe:
• Yizakhamuzi zaseNingi zimu Afrika noma abahlali ngokugcwele abafuna ukubhalisa noma asebefunda enyuvesi kahulumeni noma ekolishi i-TVET; 
• Ngabantu abazuza kwi Nhlangano yezimpesheni Nezibonelelo Zikahulumeni eNingizimu Afrika; 
• Ngabadabuka emakhaya anemalingeniso yomndeni ehlangene engeqile kwizi-R350 000 ngonyaka.
Ikusasa  eliqhakazileUNhlakanipho Mkhize (26) oneziqu ezifanelekile zokulungisa ugesi, uyabonga kuxhaso lwe-NSFAS, olwa khokhela izifundo zakhe ekolishi Umfolozi TVET College KwaZulu-Natali.
UMkhize, ongowokudabuka e-Richards Bay, wathweswa iziqu zakhe Zesitifiketi Sikazwelonke Sokwakhiwa Kwengqalasizinda Kagesi (Somsebenzi Wezandla) ngowezi-2017.
Ngaphezu kokufunda kwangaphakathi esikoleni, futhi kwakudingeka ukuthi aqedele ukuqeqeshwa kwasemsebenzini futhi aphumelele ukuhlolwa ngokwamakhono omsebenzi.
Ngasekuqaleni kwezifundo zakhe, uMkhize waba nethuba eliyingqayizivele lokusebenzisa ikhono alifundelayo emsebenzini wangempela, ukuqinise kisa ukuthi uyawathemba amakhono ayisisekelo ayewathuthukisa.
“Njengomfundi osenza unyaka wokuqala, bese ngivele ngisiza ngezinkinga zikagesi endaweni yangakithi. Ikolishi Umfolozi TVET College lisihlinzeke ngakho kokubili ithiyori kanye nokwenza umsebenzi.
“Okuhle nge-TVET wukuthi abafundi bakhona abekho nje ekuvulelekeni kumsebenzi, kodwa futhi kuwumkhakha wokufunda ogxile emsebenzini oyimpoqo ukuze kuqinisekiswe ukuthi banekhono elisezingeni eliyilo ngaphambi kokuphothula iziqu zabo,” kusho yena.
Njengenye intsha eningi yaseNingizimu Afrika ephuma emakhaya ahlwe mpu, uMkhize wayazi ukuthi ufuna ukwenza umsebenzi wobunjiniyela, kodwa akekho emndenini wakhe owayengakwazi ukumukhokhela imali yokufunda yasekolishi.
“Ngesikhathi ngiqeda ukwazi ngoxhaso lwe-NSFAS, ngangazi ukuthi luzongiholela lapho ngifuna ukuya khona ekubeni ngunjiniyela," kusho yena.
Uxhaso lwe-NSFAS luka Mkhize lweminyaka emithathu lwakhokhela izincwadi zakhe, imali yokufunda kanye neyezokuthutha, futhi waphinde wathola nemali yokuzinakekela.YOUTH MATTERS Vuk’uzenzele2Umnqamulajuqu woxhaso lwe-NSFAS ususondeleMasingana 2022EZINGUJIKELELETel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Acting Head of Editorial and Production  Tyrone Seale | tyrone@gcis.gov.zaActing Editor-in-Chief Zanele Mngadi | zanelemngadi@gcis.gov.zaManaging Editor Irene Naidoo | irene@gcis.gov.zaWriters  More MatshedisoSilusapho NyandaGraphic Designers  Tendai Gonese | Benny Kubjana Production Assistants  Jauhara Khan | Sebastion Palmer Language Practitioners  Nomgcibelo Motha | Boitumelo PhalatseThandolunye Magudulela | Sizwe Ziqubu is published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:Isuka ekhasini loku-1Ngolwazi oluthe xaxa, vakashela kwiwebhusayithi ethi: www.nsfas.org.za noma ulandele izinkundla zokuxhumana ezifana noFacebook: National Student Financial Aid Scheme, Twitter:  @myNSFAS kanye neInstagram: @myNSFAS Usifaka kanjani isicelo salolu xhaso?Abafundi bangafaka izicelo zalolu xhaso nge-inthanethi ngokuthi balandele lezi zinyathelo ezingezansi:
• Isinyathelo soku-1: Ngena ku-www.nsfas.
org.za bese ucofoza lapho kubhalwe khona u‘myNSFAS’.
• Isinyathelo sesi-2: Vula i-akhawunti yemyNSFAS.
• Isinyathelo sesi-3: Cofoza ku-‘apply’ bese futhi ugcwalisa izigaba ezibhaliwe ngokufanele.
• Isinyathelo sesi-4:  Faka wonke amaphepha adingekayo, lapho kufaneleke khona.
• Isinyathelo sesi-5: Cofoza u-‘submit’.

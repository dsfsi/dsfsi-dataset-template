

==================================================================================================================

Page:2

Vuk’uzenzele2Mbasa/Nhlaba 2022Tel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001 Head of Editorial and Production  Regomoditswe Mavimbela | Regomoditswe@gcis.gov.za Editor-in-Chief Tyrone Seale | Tyrone@gcis.gov.zaManaging Editor Irene Naidoo | irene@gcis.gov.za News EditorNoluthando Motswai | noluthandom@gcis.gov.za  Writers More MatshedisoSilusapho NyandaGraphic Designers  Tendai Gonese  | Benny KubjanaProduction AssistantsJauhara Khan | Sebastion Palmer Language Practitioners Nomgcibelo Motha  | Boitumelo PhalatseThandolunye Magudulela | Sizwe Ziqubuis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:EZINGUJIKELELEkanye nabazali bafundiswa ukuzitshalela ukudla kwabo.
 Imiklomelo ye-NSNPIsikole i-Thabang Primary School esise-Bethlehem, eFreyistata, singesinye sezikole ezihlomula ohlelweni lwe-NSNP.
Lesi sikole sisanda kuhlabana ngoMklomelo we-NSNP Wesikole Esihamba Phambili.
Imiklomelo ibungaza izinhlelo zezikole zokudla ngokubheka inhlanzeko kanye nokuphepha kwazo, ukudla okunomsoco, izivande zokudla kanye nokufundiswa ngokudla okunomsoco.
“Ngiyabonga kakhulu ukuthi isikole sihlomule umklomelo," kusho u-Seyanokeng Sejake, osebe nguthishanhloko waseThabang Primary iminyaka engama-24.
I-Thabang Primary School isiqhube uhlelo lwayo lokudla kusukela ngowe-1994.
Namuhla, iqinisekisa ukuthi abafundi bayo abayi-1 065 bathola isidlo sasekuseni esinempilo nsuku zonke kusomabhizinisi wendawo.
Ukudla kuphekwa ngamalungu omphakathi angasebenzi, aqashwe umkhandlu owengamele isikole (i-SGB).
“Abapheki bethu abayisithupha abaqashiwe (amaVFH) bapheka ukudla okuhlinzekwe uMnyango Wezemfundo ngesabelo sezi -mali esithunyelwa esikoleni,” kusho u-Sejake.
Ama-VFH ngamanye athola inkokhelo ngokupheka ukudla.
I-Thabang Primary School ihambe phambili kwimiklomelo ngenxa yokusebenza kanzima nangokuzimisela kwe-SGB yayo, ithimba labaphathi kanye neKomidi elibhekelele ukusebenza kweNSNP, kusho u-Sejake.
“Ukugcina isikhathi kuhamba phambili osukwini.
Asikuvumeli ukuphutha esikoleni, ngaphandle kwesizathu esizwakalayo, futhi asinabo abafundi abayeka isikole. Ukulalela kwabafundi bethu kanye nokuphumelela kwabo ezifundweni nakho sekungcono kakhulu," engeza.
 Njengoba umklomelo ohlonyuliwe kulikhishi likanokusho elakhiwe inkampani i-Tiger Brands Foundation, uhlelo lwesikole lokudla seluzoba ngcono kunakuqala.
Isikole futhi siqinisekisa ukuthi kunezinsiza zokudla ezanele ezilawulwa ngokufanele, ukuqinisekisa ukuthi kuhlale kunokudla ukuqhuba lolu hlelo.
“Isibonelo, sinesivande sokudla esisinika izitshalo ukwengeza ekudleni kweNSNP," kuchaza u-Sejake.
Abahlomule ImiklomeloEsigabeni Sezikole Ezihamba Phambili, isikole i-Grootdrink Intermediate, esiFundeni i-Mgcawu eNyakatho Kapa,  sithathe indawo yesibili; kwathi i-Aaron Gqedu Primary School, ese-Nelson Mandela Bay eMpumalanga Kapa, yaphuma isithathu.  Zizothola impahla yasekhishini evela kuMnyango Wemfundo Eyisisekelo.
Umklomelo WesiFunda Esihamba Phambili utholwe isifunda saseMzinyathi (KwaZulu-Natali). ISifunda i-ZF Mgcawu (eNyakatho Kapa) siphume isibili kwathi i-Metro North (eNtshonalanga Kapa) yaphuma isithathu. Isifunda ngasinye sihlomule ihhovisi kanye nekhompyutha.
Ngowezi-2020/21, i-NSNP yahlinzeka ngokudla kubantwana ezikoleni eziyizi-21 189.
Ngenxa yokuthi umhlaba uguqukela kubuchwepheshe be-inthanethi, kubalulekile ukuthi abantwana basebenzise la mathuba kodwa bephephile.
UPhiko Lohlelo lukaHulumeni Lwezokuxhumana Nokudluliswa Kolwazi (i-GCIS) kanye ne-Digify Africa kamuva nje basingathe isithangami ku-inthanethi neMedia Monitoring Africa (i-MMA) kanye ne-Film and Publication Board (i-FPB) ukufundisa abantwana, othisha, abazali kanye nomphakathi indlela yokuziphatha kuinthanethi.
UPhakamile Khumalo, uMlawuli Wohlelo Lokuthu thukiswa Kwamakhono Abantu Nabezindaba e-MMA, uthe izingane eziyisikhombisa kwezilishumi eziphendule imibuzo njengengxenye yocwaningo olubizwa nge-SA Kids Online Study  zithe zisebenzisa i-inthanethi  ngaphandle kwemvume yabazali bazo. Zine kuphela izingane kwezilishumi ezithe zinolwazi oluthile mayelana nokuphepha kwi-inthanethi.
Lokhu kubonisa ukuthi izingane zidinga amakhono kanye nezinsiza ezizozisiza ukuthi zisebenzise i-inthanethi ngokuphepha.
U-Mmaletjema Poto, iSikhulu se-FPB’s Child Protection, uthe abazali kufanele babazi ubungozi abantwana babo ababhekana nabo kwi-inthanethi, kubalwa  nokubuka imifanekiso yabantwana yocansi noma yokuhlukunyezwa kwabantwana ngokocansi, kanye nokuqeqeshwa izigilamkhuba zocansi.
Abantwana bangahehwa izigilamkhuba zocansi kwiinthanethi ngokuthi bangene kwi-inthanethi bebheka into ethile emsulwa bese bechofoza ilinki okungafanele bayichofe.
Abantwana babe sebezithemba lezi zigilamkhuba bese ziqala ukubafundisa  ngocansi.
"Umntwana ujwayele ukuba namahloni ngakho-ke akakhulumi ngakho, lokho okwenza kube nzima ukuthi baphunyuke kulolu dobo lokufundiswa ngocansi," kusho u-Poto.
Uphinde wexwayisa ngokwabelana ngamavidiyo noma izithombe zocansi kubantwana ku-inthanethi.
“Sekujwayelekile nje ukwabelana ngokuthile ezinkundleni zokuxhumana.
Kodwa ukwabelana ngalolu hlobo lwemifanekiso kungubufakazi bokuhlukunyezwa kwabantwana. Ukuba nale mifanekiso noma ukwabelana ngayo kuyisenzo sobugebengu," kwengeza u-Poto.
Usizo olukhonaKunezinsiza ezehlukene ezikhona ukusiza abantwana ukuthi basebenzise i-inthanethi ngokuphepha.
I-MMA iqhuba uhlelo lwe-Web Rangers , uhlelo olufundisa nge-inthanethi ukucijisa amakhono abafundi, othisha kanye nabazali. Ama vidiyo ezemfundo mayelana  nobuqhwaga obenzeka kwiinthanethi, ukuthunyelwa kwemiyalezo yezocansi kanye nokufundiswa ucansi kwiinthanethi, akhona ku-www.
webrangers.co.zaI-MMA iphinde isize abantwana ngewebhusayithi yayo ye-Hashplay (https://hashplay.co.za) , ebandakanya inkundla yezokuxhumana evumela abantwana ukuthi bakhulume nosebenza kwi-inthanethi ngalokho abahlangabezana nakho ezinkundleni zokuxhumana.
IDigify Africa inohlelo lwamahhala lwe-Kitso WhatsApp olusiza abantwana ukuthuthukisa amakhono abo ezobuchwepheshe be-inthanethi. Vakashela kuhttps://digifyafrica.com/learnersresponsible-citizens.
Ungabika ngokuhlukunyezwa kwezingane ngokocansi kwi-inthanethi noma ngodlame kubantwana ku-FPB ngokuthumela i-imeyili ku-hotline@fpb.org.za noma ngokushayela ku-012 003 1400. Ungakwazi ukubika ungazisho ukuthi ungubani.
Gcina abantwana bephephileku-inthanethiIsuka ekhasini loku-1
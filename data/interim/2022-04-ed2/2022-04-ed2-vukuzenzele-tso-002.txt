

==================================================================================================================

Page:2

Vuk’uzenzele2Dzivamisoko/Mudyaxihi 2022GENERALANGARHELOswa swakudya na dyondzo ya swakudya leswi akaka miri.
“Ndzi khensa swinene ku va xikolo xi winile sagwadi leri,” ku vula Seyanokeng Sejake, nhloko ya xikolo xa Phurayimari xa Thabang ku ringana 24 wa malembe lama nga hundza.
Xikolo xa Phurayimari xa Thabang xi fambisile nongonoko wa xona wa swakudya kusukela hi 1994. Namuntlha, xi tiyisisa leswaku vadyondzi va xona va 1 065 va kuma swakudya swa nimixo swa rihanyo siku na siku kusuka eka bindzu ra le mugangeni.
Swakudya leswi swi swekiwa hi vaaki va le mugangeni  lava nga tirhiki, lava va thori weke hi huvo yo fuma xikolo (SGB).
“Valawuri va hina va swaku dya vo tinyikela (VFH) lava thoriweke va tsevu va endla swakudya leswi tisiwaka hi Ndzawulo ya Dyondzo hi ku avela xikolo mali,” ku vula Sejake.
TiVFH ha yin’we ti kuma hakelonyana yo va ti lulamisile swakudya.
Xikolo xa Phurayimari xa Thabang xi kumile mixiximo ya le henhla eka masagwadi hikwalaho ka ku tirha hi matimba na ku tinyiketela ka SGB ya xona, xipano xa vufambisi na Komiti ya NSNP leyi tirhaka, ku vula Sejake.Ku fika hi nkarhi i xilaveko  xa siku. A hi pfumeleli ku xwa, ku nga ri na xivangelo xo twala, naswona a hi na vana lava tshikaka xikolo.
Nkongomiso wa miehleketo wa vadyondzi va hina na matirhelo hi ku angarhela swi tlakukile,” a engetela.
Tanihileswi risiva ra ku wina sagwadi leri ku nga ku akeriwa xitanga xa ximanguvalawa hi va ka Tiger Brands Foundation, nongonoko wa mphamelo wa swakudya wa xikolo wu ta antswa swinene.
Xikolo xi tlhela xi tiyisisa leswaku ku na mphakelo wa swakudya swo ringanela leswi lawuriwaka kahle, ku tiyisisa leswaku ku  na swakudya swa nongonoko lowu.
“Tanihi xikombiso, hi na xirhapa xa swakudya lexi xi phakelaka matsavu ku engetela avelo wa NSNP,” ku hlamusela Sejake.
Vawini va sagwadiEka nkhetekanyo wa Swikolo leswi Tlulaka Hinkwaswo, Grootdrink Intermediate, eka xifundzatsongo xa Mgcawu, eKapa-N’walungu, xi kumile xiyimo xa vumbirhi; na Xikolo xa Phurayimari xa Aaron Gqedu, eNelson Mandela  Bay, Kapa-Vuhumadyambu, xi kumile xiyimo xa vunharhu.
Swi ta kuma switirhisiwa  swa le xitangeni kusuka eka Ndzawulo ya Dyondzo ya le Hansi.
Sagwadi ra Xifundzatsongo lexi Tlulaka Hinkwaswo ri winiwile hi Umzinyathi (KwaZuluNatal). Xifundzatsongo xa  ZF Mgcawu (KapaN’walungu) xi kume xiyimo xa vumbirhi, kasi Metro North (Kapa-Vupela  dyambu) xi kume xiyimo xa vunharhu. Xifundzatsongo xin’wana na xin’wana xi winile switirhisiwa swa le hofisini na switirhisiwa  swa tikhomphyutara.
Hi 2020/21, NSNP yi nyikile vana swakudya eka 21 189 wa swikolo.
 vSwi ya emahlwenikusuka eka pheji 1Loko misava yi ri karhi yi cincela eka inthanete, swi na nkoka leswaku vana va tirhisa swivandlanene leswi kambe va tlhela va tshama va hlayisekile.
Vufambisi bya Mfumo bya Vuhlanganisi na Mahungu (GCIS) na Digify Africa sweswinyana va rhurhele na webinari na Media Monitoring Africa (MMA) na Bodo ya Tifilimi na Vukandziyisi (FPB) ku dyondzisa vana, vadyondzisi, vatswari na vaaki hi mayelana na hilaha u vaka na vutihlamuleri hakona eka inthanete.
Phakamile Khumalo, Mufambisi wa Nongonoko wa Nhluvukiso wa Vaaki na Swikili swa Swihangalasamahungu eka MMA, u te nkombo ehenhla ka 10 ra vana lava va hlamuleke swivutiso tanihi xiphemu xa ku teka xiave xa SA Kids Online Study va te va tirhisa inthanete ku nga ri na mpfumelelo wa vatswari. Ko va mune ntsena ehenhla ka 10 ra vana lava va vuleke leswaku va na vuxokoxoko byo karhi  hi mayelana na vuhlayiseki bya le ka inthanete.
Leswi swi kombeta leswaku vana va lava vuswikoti na swipfuno ku va pfuna ku tirhisa inthanete hi ndlela leyi hlayisekeke.
Mmaletjema Poto, Muofisiri wa Nsirhelelo wa N’wana, u te vatswari va fanele ku lemuka makhombo lama vana va vona va hlanganaka na wona eka inthanete, ku katsa na ku vona swifaniso swa masangu kumbe nxaniso hi swa masangu wa vana, na ku kurisiwa hi vabvanyengeti va swa masangu.
Vana va nga va hundzuriwa mpakani ya vabvanyengeti va swa masangu va le ka inthanete hi ku endla ntsena musecho wa le ka inthanete wo pfumala nandzu na ku tlilika tilinki to hoxeka. Kutani vaonhi va kuma ntshembo wa vona na ku sungula ku va kurisa hi swa masangu.
“N’wana hakanyingi wa nyuma naswona hikokwalaho a nga vulavuli hi mayelana na swona, leswi swi endlaka leswaku swi va tikela ku huma eka ndzhend-zeleko wo kurisiwa hi swa masangu,” ku vula Poto.
U tlhele a tsundzuxa hi ku lwisana na ku hangalasa tivhidiyo kumbe swifaniso swa masangu swa vana eka inthanete.
“Swi hundzukile ntolovelo ku hangalasa vundzeni eka swihangalasamahungu.
Kambe ku hangalasa muxaka lowu wa vundzeni i vumbhoni bya ku xanisiwa ka vana. Ku va u ri na vundzeni byo tano kumbe ku byi hangalasa i nandzu wa vugevenga,” ku engetela Poto.
Mpfuno lowu kumekakaKu na swipfuno swo hambanahambana leswi kumekaka ku pfuna vana ku tirhisa inthanete hi ndlela leyi hlayisekeke.
MMA yi fambisa Web Rangers, phurogireme ya litheresi ya xidijitali  ku tlakusa vuswikoti bya vadyondzi, vadyondzisi na vatswari. Tivhidiyo to dyondzisa hi mayelana na nxaniso wa le ka inthanete, ku rhumela swihungwana  swa masangu na ku kurisa hi swa masangu, swa kumeka eka www.webrangers.co.za.
MMA yi tlhela yi pfuna vana hi webusayiti ya yona ya Hashplay (https://hashplay.co.za), leyi katsaka pulatifomo ya swihangalasamahungu leswi pfumelelaka vana ku vulavula na mupfuni wa le ka inthanete hi mayelana na leswi va swi tokotaka eka swihangalasamahungu.
Digify Africa yi na boto ya Kitso WhatsApp ya mahala leyi yi pfunaka vana ku hluvukisa swikili swa litheresi ya xidijitali. Endzela https://digifyafrica.com/learners-responsible-citizens.
U nga mangala nxaniso wa swa masangu wa vana wa le ka inthanete kumbe madzolonga ya vana eka FPB hi ku rhumela imeyili eka hotline@fpb.org.za kumbe u fonela 012 003 1400. Swi nga tlhela swi mangariwa hi ndlela ya xikalavito.
 vEndla vana va tshama va hlayisekile eka inthanetePhoto by bruce mars on UnsplashTel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Head of Editorial and Production  Regomoditswe Mavimbela Regomoditswe@gcis.gov.za Editor-in-Chief Tyrone Seale | Tyrone@gcis.gov.zaManaging Editor Irene Naidoo | irene@gcis.gov.zaNews EditorNoluthando Motswai Writer: More MatshedisoGraphic Designers  Tendai Gonese | Benny KubjanaProduction AssistantsJauhara Khan | Sebastion Palmer  Language Practitioners Nomgcibelo Motha  | Boitumelo PhalatseThandolunye Magudulela | Sizwe Ziqubuis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:


==================================================================================================================

Page:1

O e tlisediwa ke Ditlhaeletsano tsa Puso (GCIS)

English/SetswanaO e tlisediwa ke Ditlhaeletsano tsa Puso (GCIS)

English/SetswanaALSO AVAILABLE ON:VUK’UZENZELE KE MAHALA, GA E REKISIWE Diwebesaete ke: www.gcis.gov.
za www.vukuzenzele.gov.zaGo buisa Vuk'uzenzele tsenya epe ya GOVAPP e o ka e fitlhelang mo go:Morago o batle SA Government mo go Google playstore kgotsa mo go appstore Vuk'uzenzele @VukuzenzeleNews IKGOLAGANYE LE RONA MO GOTshedimosetso House: 1035 cnr Frances Baard and Festival streets, Hatfield, Pretoria, 0083 Imeile ke: vukuzenzele@gcis.gov.zaMogala ke: (+27) 12 473 0103Moranang/Motsheganong 2022Moranang/Motsheganong 2022Vuk’uzenzeleBoitekanelo  • Tlhabololo ya Metseselegae  • Ditiro • Pabalasego le Tshireletsego • Thuto Phepo ya dijo kwa dikolong e netefatsa gore ga go ngwana ope yo a bolawang ke tlalaKe bana ba feta dimilione di le robongwe ba ba fepiwang kwa dikolong ka ntlha ya Letsholo la Puso ya Naga la Go Fepa Bana kwa Dikolong (NSNP), le  le seleng le tsenngwa tirisong ka ngwaga wa 1994.
Maitlhomo a letsholo leno ke go tokafatsa matshelo a bana gore ba kgone go tlhwaya tsebe kwa sekolong, ka go dira gore ba se tshwarwe ke malwetse a a tlholwang ke phepo e e sa itekanelang le tlala le go dira gore ba rate sekolo, segolo jang mo dikolong tse di leng kwa metseng e e dikobodikhutshwane.
“Letsholo leno le botlhokwa thata mo go diragatseng ditshwanelo tsa bana tse di tshegediwang ke Molaotheo tse di reng ba na le ditshwanelo tsa go fepiwa ka dijo tse di nang le dikotla le  go tsena sekolo,”  go tlhalosa Motlatsatona wa Lefapha la Thuto ya Motheo (DBE) Ngaka Reginah Mhaule.
Ka ntlha ya NSNP, bana ba bantsi jaanong ga ba sa latelwa kwa sekolong e bile ga ba sa tshaba le sekolo, e bile gape go utlwelela le go ithuta ga bona go tokafetse.
Go ya ka DBE, barutwana ba rutiwa ka dijo tse di nang le dikotla tse di siametseng mebele ya bona le mekgwa ya go itlhokomela.
Dikolo di rotloediwa gape le gore di itirele ditshi ngwana tsa dijo gore di tle di fepe barutwana ka dijo tse NSNP e di fepang. Barutwana, barutabana le batsadi ba rutiwa go ijalela dijo ka bobona.
Dikabo tsa NSNPThabang Primary School kwa Bethlehem, kwa porofe nseng ya Foreistata, ke se  sengwe sa dikolo tse di thusiwang ke NSNP.
Sekolo seno mo malobeng se fentse Kabo ya NSNP ya go nna Sekolo se se Gaisang. Kabo eno e neelwa dikolo tse di dirang bontle fa go tla mo letsholong la go fepa bana ba sekolo ka go lebelela bophepa le pabalelo ya dijo, dijo tse di nang le dikotla, ditshingwana tsa dijo le go nna le thuto e e ka ga dijo tse di nang le dikotla.
“Ke itumetse mo go maswe gore sekolo sa rona se fentse kabo eno,” ga rialo Seyanokeng Sejake, yo a nang le  sebaka sa dingwaga di le 24 e le Mogokgo wa sekolo sa Thabang Primary School.
Sekolo sa Thabang Primary School ga se a bolo go diragatsa letsholo la bona la go fepa barutwana go tloga ka Tsebe 12MDDA e fetola dithulaganyo tsa tlamelo ya matlole mo ditheong tsa bobegakgang tsa mo metsengE tswelela mo go tsebe 2Tsebe 6Molemirui yo a nang le bogole o tlholela baagi ba motse ditiro

==================================================================================================================

Page:2

Vuk’uzenzele2Moranang/Motsheganong 2022GENERALDIKGANGKAKARETSOngwaga wa 1994. Gompieno sekolo seno se netefatsa gore mo  letsatsing le lengwe le le lengwe barutwana ba sona ba le 1 065 ba fepiwa ka dijo tsa tshokololo tse di humileng ka dikotla tse se di rekang mo dikgwebong tsa mo motseng.
Dijo tseno di apewa ke baagi ba ba sa direng mo mo tseng, ba ba thapilweng ke Lekgotlataolong la Sekolo (SGB).
“Batlhankedi ba rona ba ba ithaopileng go apaya dijo  (di-VFH) ke bona ba ba apayang dijo tseno tse Lefapha la Thuto le re rekelang tsona jaaka le tsenyetsa sekolo madi  a go di reka,” ga rialo Sejake.
Yo mongwe le yo mongwe wa di-VFH go na le ka fao ba tsopolelwang madinyana  a se kalo go leboga matsapa  a bona a go apeela barutwana dijo.
Sekolo sa Thabang Primary School se gapile maemo a a kwa setlhoeng kwa dikabong ka ntlha ya go  tshwara ka natla ga batsamaisi ba SGB mmogo le ka ntlha ya go nna le Komiti ya NSNP e e Dirang Tiro ya yona, ga rialo Sejake.
“Ga go sana morutwana yo a latelwang. Ntle le fa e le gore go na le lebaka le le utlwagalang, ga go sa na barutwana ba ba tshabang sekolo e bile ga re sa na le barutwana ba ba tlogelang sekolo.  Go tlhwaya tsebe ga baithuti ba rona mmogo le go dira bontle mo dithutong tsa bona tsotlhe go tlhatlogetse kwa godimo,” o tlaleleditse ka go rialo.
Ka ntlha ya fa phenyo ya kabo eno e tsamaya gape le go agelwa phaposi ya boapeelo ya maganagobonwa e ba tla e agelwang ke ba setheo sa setlamo sa Tiger Brands Foundation, jaanong letsholo la sekolo la phepo ya barutwana le tla ntsha ga tshwene go dira tiro e e botoka go gaisa ya mo malobeng.
Sekolo se dira gape le bonnete jwa gore dijo ga di tlhaele ka go di tlhokomela ka matsetseleko, gore letsholo  leno le se iphitlhele le sena dijo tse di ka apeewang.
“Go naya motlhala, re na le tshingwana ya dijo mo merogo e e tswang teng re e dirisang go tlaleletsa tse re di neelwang ke NSNP,” Sejake o tlhalositse jalo.
Bafenyi ba dikaboMo Maemong a Dikolo tse di Gaisitseng tse Dingwe Tsotlhe, sekolo sa Grootdrink Intermediate kwa Masepaleng wa Tikologo wa Mgcawu kwa porofenseng ya Kapa Bokone, se gapile maemo a bobedi; mme sekolo sa Aaron Gqedu Primary School, kwa Masepaleng wa Nelson Mandela Bay kwa porofe nseng ya Kapa Botlhaba se  gapile maemo a boraro.
Lefapha la Thuto ya Motheo le tla neela dikolo tseno didirisiwa tsa mo phapo sing ya boapeelo.
Kabo ya Maemo a Ditikogolo tse di Gaisitseng tse Dingwe Tsotlhe e fentswe ke Umzinyathi (KwaZuluNatal). Tikologo ya ZF Mgcawu (Kapa Bokone) e gapile maemo a bobedi mme Metro North (Kapa Bophi rima) yona e gapile maemo a boraro. Tikologo e nngwe le e nngwe e fentse dithoto tsa kantoro le didirisiwa tsa dikhomphiutha.
Ka ngwaga wa 2020/21, letsholo la NSNP le fepile barutwana mo dikolong di le 21 189 ka dijo.
 vE tswelela go  tswa mo go tsebe 1Jaaka mo lefatsheng dilo di le dintsi di tswelela go diriwa ka inthanete, go botlhokwa gore bana le bona ba sole tšhono eo mosola mme ba dire seno ba ntse ba itlhokometse.
Setheo sa Puso sa Tlhaeletsano le Tshedimosetso (GCIS) mmogo le Digify Africa sešweng ba ne ba tsenetse kopano ka inthanete le Media Monitoring Africa (MMA) mmogo le Boto ya Ditshwantsho tsa Difilimi le tsa Makwalokgatiso (FPB) maitlhomo e le go ruta bana, barutabana, batsadi le baagi ka go nna le maikarabelo fa ba le mo inthaneteng.
Phakamile Khumalo, yo e leng Molaodi wa Matsholo a Tlhabololo ya Bokgoni mo Mererong ya Bobega kgang mo Baaging kwa setlamong sa MMA, o tlhalositse gore bana ba le supa mo go ba le 10 ba ba  neng ba araba dipotso mo Letsholong la Aforika Borwa la go Dira Dipatlisiso ka Tiriso ya Inthanete mo Baneng ba arabile gore gantsi ba dirisa inthanete batsadi ba sa itse. Ke bana ba le bane fela mo  go ba le 10 ba ba tlhalositseng gore ba na le kitsonyana e e rileng ka ga tshedimosetso ya go babalesega fa ba dirisa inthanete.
Seno se re bontsha gore bana ba santse ba tlhoka didirisiwa le go katisiwa gore fa ba dirisa inthanete ba bo ba babalesegile.
Mmaletjema Poto, Motlhankedi wa Lephata la Phemelo ya Bana mo setheong sa FPB a re batsadi ba tshwanetse go lemosiwa gore mo inthaneteng ke dikotsi tsa mofuta mang tse bana ba bona ba kopanang le tsona, go buiwan le ka tsona ditshwantsho tsa maponapona tsa bana kgotsa tsa bana ba ba dirisiwang mo ditiragalong tsa thobalano, mmogo le ditiragalo tse di dirwang ke batho ba bagolo ba ba rutang bana ditiro tsa thobalano.
Bana ba ka iphitlhele e se ka maikaelelo ba wetse mo seraing sa batho ba bagolo ba ba rutang bana ditiro tsa thobalano ka ntlha ya go tsena mo webesaeteng e e sa tsenweng ke batho. Batho bano ba ba dirang melato eno ba ka ba aketsa go fitlha ba ba tshepa mme e nne gone ba feditse ka ngwana mme ba simolole go mo ruta ditiro tseno tse di tswi leng mo tseleng.
“Ngwana yono gantsi o jewa ke ditlhong, mme  ka jalo o palelwa ke go bua ka se se mo diragale lang, mme ke sona selo seno se se dirang gore go nne boima le go feta gore ba tlogele ditiro tseno tse ba di dirisiwang,” Poto o tlhalositse jalo.
O kgalemile gape le gore batho ba tlogele go romelana dibidio kgotsa ditshwantsho tse di leng mo inthaneteng tsa maponapona tse di bontshang bana.
“E setse e le setlwaedi jaanong gore batho ba romelana tshedimosetso ka mafaratlhatlha a ditlhaeletsano. Ka jalo, go romelana tshedimosetso ya mothale ono e tla nna bopaki jwa gore o bogisa bana. Go nna le tshedimosetso ya mothale ono kgotsa gona go e romela batho ba  bangwe ke tlolo ya molao,” Poto o tlaleleditse jalo.
Thuso e tengGo na le didirisiwa di le dintsinyana tse di farologa neng tse di ka thusang gore fa bana ba dirisa inthanete ba bo ba babalesegile.
MMA e na le Web Rangers, seno ke sedirisiwa sa khomphiutha sa go ruta batho le go tlhabolola bokgoni jwa barutwana, baithuti le batsadi. Mo webesaeteng ya www.webrangers.co.za go na le dibidio tse di ba rutang ka go tlhokomela ditiragalo tsa go kgotlhwa ka monwana mo leitlhong mo inthaneteng, tsa go romelwa melaetsa ya go ba raela mo thobalanong le tsa go ba ruta tsa thobalano mo inthaneteng.
Ka webesaete ya bona ya Hashplay (https://hashplay.
co.za) MMA e thusa gape le bana, mme mo go yona go na le serala sa mafaratlhatlha a ditlhaeletsano mme mo go sona bana ba ka kgona go bua le modiredi wa webesaete eno ka mathata a ba iphitlhelang ba le ka fa gare ga ona  mo mafaratlhatlheng a ditlhaeletsano.
Digify Africa e na le Kitso WhatsApp bot e ba sa tlhokeng go e duelela go e dirisa mme yona e thusa bana go nna le bokgoni jwa go dirisa dikhomphiutha.
Etela webesaete ya bona ya https://digifyafrica.
com/learners-responsiblecitizens.
O ka begela ba FPB ka ditiragalo tsa mo inthaneteng tse di mabapi le bana ba ba dirisiwang mo ditiragalong tsa thobalano kgotsa tsa tirisodikgoka mo baneng ka go romela imeile mo go hotline@fpb.org.za kgotsa ka go letsetsa 012 003 1400.
O ka bega seno o le tlhokaina. vNetefatsa gore bana ba babalesegile fa ba dirisa inthaneteTel: 012 473 0353  Email: vukuzenzele@gcis.gov.zaAddress: Private Bag X745,  Pretoria, 0001Head of Editorial and Production  Regomoditswe Mavimbela Regomoditswe@gcis.gov.za Editor-in-Chief Tyrone Seale | Tyrone@gcis.gov.zaManaging Editor Irene Naidoo | irene@gcis.gov.zaNews EditorNoluthando Motswai Writer: More MatshedisoGraphic Designers  Tendai Gonese | Benny KubjanaProduction AssistantsJauhara Khan | Sebastion Palmer  Language Practitioners Nomgcibelo Motha  | Boitumelo PhalatseThandolunye Magudulela | Sizwe Ziqubuis published by Government Communications (GCIS)Vuk’uzenzeleAll rights reserved.  Reproduction of the newspaper in whole or in part without  written  permission is strictly prohibited.
Distributed by:Printed by:
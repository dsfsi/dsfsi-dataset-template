Tshumelo na vhugudisi zwa mahala zwa mabindu

Vukuzenzele Unnamed

Zwiimiswa zwiraru zwa muvhuso zwo sedzesa kha u ita uri  zwi leluwe u ita zwa mabindu Afrika Tshipembe u itela u alusa ikonomi.
Webinara ya zwinozwino ya Vuk Talks yo farwa u itela u tsivhudza vhathu nga ha mushumo, mbekanyamaitele na tshumelo dzi ṋekedzwaho nga vha Khomishini ya Ndaka ya Ngelekanyo na Dzikha mphani (Companies and Intellectual Property Commission  (CIPC), Khoro ya Dzikha  mphani (Companies Tribunal (CT) na Khomishini ya zwa u Maanḓafhadza Vharema nga u Angaredza kha zwa Ikonomi (Broad-Based Black Economic Empowerment) (B-BBEE) . Zwiimiswa izwi zwoṱhe ndi zwa Muhasho wa zwa Mbambadzo, Nḓowe tshumo na Muṱaṱisano.
U ya nga ha Vho Ofentse  Shakung, Mulanguli wa CIPC wa zwa Vhutumbuli na Vhushumisani na Mula ngi wa Elearning, CIPC i na mishumo yo fhambanaho, hu tshi katelwa u ṅwaliswa ha dzikhamphani, mabindu mahulwane na pfanelo dza ndaka ya ngelekanyo (tswayo dza mbambadzo, nzivhanyedziso, na nyolo/dizaini).
CIPC yo bveledza pulatifomo yavho ya BizPortal  i ṋe tshedzaho redzhisiṱiresheni kana u ṅwaliswa ha kha mphani kha inthanethe na tshumelo dzi elanaho nazwo u itela u leludza maitele a u ṅwalisa bindu na u tevhedza ṱhoḓea.
BizPortal i ṋekedza avho vha ṱoḓaho u thoma mabindu pulatifomo ire na zwoṱhe ya u ṅwalisa khaphani, u ṅwa lisa muthelo, u ṅwalisa domain name, u ita khumbelo ya ṱhanziela ya B-BBEE, u ṅwalisa kha Tshikwama tsha Ndiliso na Tshikwama tsha Ndindakhombo ya Vhusha yamushumo, khathihi na u vula akhaunthu ya bannga ya bindu.
“Ndi maitele a sa ṱoḓi uri vha shumise mabammbiri nahone khampha ni i ḓo ṅwaliswa hu sa  athu fhela awara dza 24 musi yo rumelwa.
Ro dovha ra engedza tshumelo dza bindu dza kha Google, dzine dza konisa khamphani u vhea phurofaiḽi ya bindu na webusaithi ya khamphani i sa shandukiho kha Google nga mahala,” vho ralo Vho Shakung.
U shumisa tshumelo idzi, kha vha dalele www.bizpo rtal.gov.za vha puṱedze ‘regi ster’ ‘nṱha ha siaṱari. Phothaḽa i a leluwa u i shumisa nahone i ṋekedza ndaela nga ḽiga nga ḽiga nga ha uri bindu ḽi ṅwa liswa hani.
Vhugudisi ha ma-hala
CIPC zwa zwino yo dovha ya rwela ṱari pulatifomo ya vhugudisi ha mahala kha inthanethe ya Learn-i-Biz u itela u thusa vhalangi vha mabindu maṱuku, ane a khou bvelela na vhoramabindu kha u fhaṱa vhukoni havho ha u tshimbidza mabindu a bvelelaho, hu na u khwaṱhisedza uri a tevhedza ṱhoḓea dza mulayo.
“Pulatifomo ndi nyende dzi ya u vhala ya didzhithala nahone i katela thuthoriaḽa dza vidio na u ḓilinga kha mimodulu ya sumbe miṅwe na miṅwe,” vho ralo Vho Shakung.
Mimodulu i katela vhugudisi nga ha uri kha mphani na mulangi ndi mini na uri mulangi ndi muthu wa ndeme kha khamphani, vhuḓifhinduleli ha mulangi,  madzangalelo a iwe muṋe a zwa masheleni na khuḓano ya madzangalelo, mbadelo dza vhalangi na phaḓaladzo na bodo ya vhalangi.
U ḓiṅwalisela vhugudisi kha vha dalele www.elearni ng@cipc.co.za.
Khoro  (Tribunala)  ya Dzikhamphani
Vho Dokotela Mohammed Chicktay, Mudzulatshidu lo wa CT, vho ṱalutshedza uri tshiimiswa tshi thusa u ṋekedza thasululo ya tshihaḓu kha dziphambano dza dzikhamphani, dzi elanaho na khumbelo na mbilaelo dzo itwaho u ya nga ha  Companies Act No. 71 of 2008.
Hezwi zwi katela pha mbano dzi elanaho na madzina a khamphani, vhulangi na u vhofhololwa kha u thoma komiti dza zwa mikhwa na zwa matshilisano. I dovha ya sedzulusa nḓivhadzo dza vhutevhedzeli dzo bviswaho nga CIPC, dzi elanaho na nyengedzedzo ya tshi fhinga u itela u lugisela zwitatamennde zwa masheleni zwa ṅwaha nga ṅwaha na u vhidza miṱanganoguṱe ya ṅwaha nga ṅwaha.
“CT i sedzana na khu mbelo dzo fhambanaho.
Nga tshifhinga tsha CO VID-19, sa tsumbo, ro ṱanga  nedza khumbelo nnzhi dza nyengedzedzo ya datumu ya u fara muṱanganoguṱe wa ṅwaha nga ṅwaha,” vho ralo Vho Chicktay.
Iṅwe  tshumelo  ya  ma hala i ṋekedzwaho nga vha CT ndi ya thasululo ya dzi phambano. Muthu a nga swikisa thaidzo uri i tandululwe, kana uri hu vhe na nyambedzano, mbuedzano kana vhupfumedzani, hu u itela u sa ya khothe. CT i shuma sa mutshimbidzi wa mafhungo vhukati ha masia.
“CT i ṱuṱuwedza nyambe dzano u itela u vhulunga mishumo, nga maanḓa nga tshifhinga tsha COVID-19, na vhathu vha tea u thoma  u i shumisesa,” vha ralo Vho Chicktay.
U wana mafhungo nga vhuḓalo nga ha tshumelo dzi ṋekedzwaho nga vha CT, kha vha dalele www.companiestri bunal.org.za.
Khomishini ya B-BBEE
U ya nga ha Vho Lindiwe Madonsela, Mulanguli Muhulwane wa Khomishini ya Vhutevhedzeli ya  B-BBEE, tshiimiswa tshi na mushumo  wa u lavhelesa, u ingamela na u ṱuṱuwedza u tevhedzwa ha Mulayo wa B-BBEE wa 46 wa 2013.
I dovha ya ṱoḓisisa maitele a u rangisa vhaṅwe vhathu phanḓa,  yo  sedza  kha  u engedza nḓivho na u bveledza tshenzhemo kha zwa B-BBEE, nga u shumisa pfu nzo na maga na tsivhudzo; na u ṋekedza nyendedzi kha tshitshavha.
Muthu muṅwe na muṅwe ane a humbulela kana a ḓivha nga ha u pfukwa ha Mulayo, u fana na hune vharema vha shumiswa u fhiriswa phanḓa u itela u swikela phoindi dza B-BBEE, a nga ḓisa mbilaelo kha khomishini.
Sa tsumbo, vhashumi vha tshiimiswa vha nga vha vha tshi ḓivha uri tshiimiswa tshi khou ita zwa u fhirisa vhare ma phanḓa nga u sumbe dzisa uri ndi vhone vhafa ramikovhe kana vhalanguli vhahulwane, ngeno vha si vhone, hu amba Vho Madonsela.
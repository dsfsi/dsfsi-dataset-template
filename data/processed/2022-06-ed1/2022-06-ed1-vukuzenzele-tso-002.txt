Teka khadi ra mpfumelelo wa wena wo chayela

Vukuzenzele Unnamed

Van'wamimovha lava nga endla swikombelo swintshwa kumbe ku pfuxeta khadi ra mpfumelelo wo chayela kumbe mpfumelelo wo tirha ku chayela (PrDP) exikarhi ka Nhlangula na N'wendzamhala lembe leri nga hundza va komberiwa ku ya swi teka.
Ku ya hi Nhlangano wa Mafambiselo ya Nkhuluko wa le Mapatwini (RTMC), ku tekiwile ntsena 42% ta kwalomu ka 32 748 makhadi ya mpfumelelo wo chayela lama endliweke hi nkarhi lowu.
Holobye wa swa Vutleketli, Fikile Mbalula u pfurile tindhawu ta mpfumelelo wo chayela ta RTMC eMidrand na Eco Park lembe leri nga hundza, ku ri ku hlamula eka ku salela endzhaku ka makhadi ya mpfumelelo wo  chayela lama nga hundzeriwa hi nkarhi hikwalaho ka COVID-19.
Akhawuti ya Makhadi ya mpfumelelo wo chayela, leyi kandziyisaka makhadi ya mpfumelelo wo chayela, yi le ku tirheni hi matimba ku hatlisisa ku endla naswona yi ta kota ku fikelela ku herisa ku salela endzhaku emaheleni ya Khotavuxika.
RTMC yi ri vanhu va nga kamba xiyimo xa swikombelo swa vona va nga se ya eka senthara yo kamberiwa eka yona ku ya teka makhadi. Leswi swi nga endliwa hi SMS kumbe eka inthanete.
Swivutiso swa mpfumelelo wo chayela hi SMS 
Eka swivutiso swa mpfumelelo wo chayela, va endli va xikombelo va nga rhumela SMS na Nomboro ya Pasi ya vona eka 33214.
Va ta kuma yin’we ya tiSMS leti nga laha hansi:
• Application received: The application was received, but has not yet been processed.
• Production queue: The card is still being processed and  manufactured.
• Produced and ready for collection: The card will be ready for collection in 21 days. However, due to the high number of cards being processed, the RTMC advises you to wait 35 days before going to collect.
• Problem card: There is a problem with the production of your card. Please return to the testing centre.
Eka swivutiso swa xikombelo xa PrDP, rhumela SMS ya nomboro ya pasi ra wena eka 44220.
Swivutiso swa mpfumelelo wo chayela swa le ka inthanete 
U nga tlhela u vona xiyimo xa xikombelo xa wena mahala eka inthanete.
• Endzela online.natis.gov.za.
• Endla phurofayili ivi u nghena.
• Hlawula xiyimo xa xikombelo xa wena eka dexibodo.
Lava mipfumelelo ya vona yo chayela  yi nga hundzeriwa exikarhi ka Nyenyankulu 2020 na Mhawuri 2021, lava nga hundziwa hi siku ra mpfuxeto ro hetelela ra ti 5 Mudyaxihi, va tsundzuxiwa ku kuma khadi ra mpfumelelo wo chayela ra xikarhana loko va endla xikombelo xa mpfuxeto wa vona ku va va tshama va ri valandzeleri va nawu.
Loko tisenthara ta RTMC ti pfula hi Musumbhunuko kufikela Nsoto kusukela 7am kufikela 9pm, swirho swa vanhu hinkwavo va khutaziwa ku tirhisa nkarhi lowa kahle wa mitila yo koma hi Ravutlhanu na ku hela ka vhiki.